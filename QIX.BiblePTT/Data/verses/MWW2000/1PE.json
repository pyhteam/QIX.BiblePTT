[{"bible_id":"1525","chapter_code":"1PE.1","verse_code":"1PE.1.1","label":"1","content":"Kuv yog Petus uas yog Yexus Khetos tus tubtxib, kuv sau tsab ntawv no xa tuaj rau nej txhua tus uas Vajtswv twb xaiv cia los ua Vajtswv haivneeg uas khiav mus nyob txhua nrho qhov txhia chaw hauv lub xeev Pootus, Kalatias, Kapadaukias, Axias thiab Npithinias."},{"bible_id":"1525","chapter_code":"1PE.1","verse_code":"1PE.1.2","label":"2","content":"Vajtswv tus uas yog peb Leej Txiv, nws twb xaiv nej los ua nws haivneeg thiab nws txib nws tus Ntsujplig los pab nej kom nej ua tau nej lub neej rau Vajtswv tau ntsejmuag. Nws muab Yexus Khetos cov ntshav ntxuav nej lub siab kom nej lub siab dawbhuv, thiab nws xav kom nej mloog Yexus Khetos lus. Thov Vajtswv niaj hnub foom koob hmoov rau nej, thiab pab kom nej tau zoo nyob kaj siab lug mus li."},{"bible_id":"1525","chapter_code":"1PE.1","verse_code":"1PE.1.3","label":"3","content":"Peb yuav tsum ua Vajtswv tus uas yog peb tus Tswv Yexus Khetos Leej Txiv tsaug! Rau qhov nws hlub peb kawg li, nws thiaj tsa Yexus Khetos sawv hauv qhov tuag rov qab los pab peb kom peb muaj txojsia tshiab. Nws ua li no peb txojkev cia siab thiaj ruaj khov"},{"bible_id":"1525","chapter_code":"1PE.1","verse_code":"1PE.1.4","label":"4","content":"thiab peb niaj hnub tos saib hnub twg peb yuav tau txoj koob hmoov uas Vajtswv npaj tseg rau Vajtswv haivneeg. Vajtswv twb khaws txoj koob hmoov ntawd cia rau saum ntuj ceebtsheej tos nej lawm. Txoj koob hmoov ntawd tsis txawj lwj, tsis txawj phem thiab tsis txawj qub li."},{"bible_id":"1525","chapter_code":"1PE.1","verse_code":"1PE.1.5","label":"5","content":"Vajtswv twb npaj tej ntawd cia rau nej lawm. Vajtswv tus uas muaj hwjchim, nws yuav tsomkwm nej cov uas cia siab rau nws, thiab thaum txog hnub kawg Vajtswv yuav ua rau sawvdaws pom hais tias nej twb dim nej lub txim lawm."},{"bible_id":"1525","chapter_code":"1PE.1","verse_code":"1PE.1.6","label":"6","content":"Txawm yog nej yeej yuav raug kev txomnyem nyuaj siab ib nyuag ntu los nej yuav tsum zoo siab, rau qhov uas nej yuav dim nej lub txim."},{"bible_id":"1525","chapter_code":"1PE.1","verse_code":"1PE.1.7","label":"7","content":"Qhov uas Vajtswv cia nej raug tej kev txomnyem ntawd twb yog Vajtswv sim saib nej muab siab rau ntseeg npaum li cas. Txawm yog kub los neeg yuav tsum muab hluavtaws sim saib puas tseem kub. Yog li ntawd, Vajtswv yuav tsum muab nej txojkev ntseeg uas tseemceeb dua kub sim saib puas yuav thev taus. Yog nej thev taus, thaum txog hnub uas Yexus Khetos los Vajtswv yuav qhuas nej thiab nej yuav tau ntsejmuag."},{"bible_id":"1525","chapter_code":"1PE.1","verse_code":"1PE.1.8","label":"8","content":"Txawm yog nej tsis pom nws los nej yeej hlub nws, thiab txawm yog nej qhovmuag tsis pom nws los nej yeej ntseeg nws. Yog li ntawd, nej thiaj zoo siab kawg nkaus tsis pom qab yuav piav li,"},{"bible_id":"1525","chapter_code":"1PE.1","verse_code":"1PE.1.9","label":"9","content":"rau qhov nej tabtom txais txojkev dim nej lub txim raws li uas nej cia siab rau Vajtswv."},{"bible_id":"1525","chapter_code":"1PE.1","verse_code":"1PE.1.10","label":"10","content":"Cov cev Vajtswv lus twb nrhiav thiab ua tib zoo xyuas zaj uas hais txog txojkev dim txim ntawd tseeb tseeb lawm, lawv yog cov uas qhia ua ntej hais txog txoj koob hmoov uas Vajtswv yuav pub rau nej."},{"bible_id":"1525","chapter_code":"1PE.1","verse_code":"1PE.1.11","label":"11","content":"Lawv niaj hnub ua tib zoo xyuas saib tshuav hov ntev thiaj txog lub sijhawm uas muaj li ntawd.  Yexus Khetos tus Ntsujplig uas nyob hauv lawv lub siab qhia rau lawv hais tias thaum txog lub sijhawm ntawd Yexus Khetos yuav raug kev tsimtxom thiab tom qab ntawd Yexus yuav tau koob meej."},{"bible_id":"1525","chapter_code":"1PE.1","verse_code":"1PE.1.12","label":"12","content":"Vajtswv twb qhia rau cov cev Vajtswv lus paub lawm hais tias tej haujlwm uas lawv ua ntawd tsis yog muaj nqis rau lawv xwb, tiamsis muaj nqis rau nej, niaj hnub nimno cov neeg uas qhia Txojmoo Zoo, lawv twb qhia tej zaj tseemceeb ntawd rau nej paub lawm, lawv yog cov uas muaj Vaj Ntsujplig tus Dawbhuv lub hwjchim."},{"bible_id":"1525","chapter_code":"1PE.1","verse_code":"1PE.1.13","label":"13","content":"Yog li ntawd, nej yuav tsum tu nej lub siab zoo zoo tos, nej yuav tsum kub siab lug ua nej lub neej kom haum Vajtswv siab thiab cia siab ntsoov hais tias thaum Yexus Khetos rov qab los Vajtswv yuav pub Vajtswv txoj koob hmoov rau nej."},{"bible_id":"1525","chapter_code":"1PE.1","verse_code":"1PE.1.14","label":"14","content":"Yav tas los thaum nej tseem tsis tau paub Vajtswv, nej niaj hnub nyiam ua txhaum, tiamsis nimno nej yuav tsum mloog Vajtswv lus, nej tsis txhob cia tej kev phem kev qias kav nej lub siab."},{"bible_id":"1525","chapter_code":"1PE.1","verse_code":"1PE.1.15","label":"15","content":"Vajtswv tus uas tau hu nej los ua nws haivneeg, nws yog tus uas dawbhuv, yog li ntawd nej yuav tsum ua nej lub neej kom dawbhuv thiab."},{"bible_id":"1525","chapter_code":"1PE.1","verse_code":"1PE.1.16","label":"16","content":"Vajtswv txojlus hais tias, \u201cNej yuav tsum ua neeg dawbhuv rau qhov kuv yog tus uas dawbhuv.\u201d"},{"bible_id":"1525","chapter_code":"1PE.1","verse_code":"1PE.1.17","label":"17","content":"Thaum nej thov Vajtswv, nej hu nws hais tias Txiv, Vajtswv yog tus uas txiav txim rau txhua tus raws li tes haujlwm uas sawvdaws tau ua los lawm, nws tsis xaiv leejtwg ntsejmuag; yog li ntawd nej yuav tsum hwm Vajtswv mus tas nej simneej uas nyob hauv ntiajteb no."},{"bible_id":"1525","chapter_code":"1PE.1","verse_code":"1PE.1.18","label":"18","content":"Rau qhov nej yeej paub lawm hais tias Vajtswv twb txhiv nej dim ntawm txoj qub kevcai uas nej cov yawgkoob qhia rau nej lawm. Yam uas Vajtswv muab txhiv nej yam ntawd tsis poob nqi li tej nyiaj tej kub,"},{"bible_id":"1525","chapter_code":"1PE.1","verse_code":"1PE.1.19","label":"19","content":"yam ntawd yog Yexus Khetos cov ntshav uas muaj nqis heev, Yexus Khetos zoo li tus menyuam yaj uas tsis muaj ib qho phem lossis dub doog li."},{"bible_id":"1525","chapter_code":"1PE.1","verse_code":"1PE.1.20","label":"20","content":"Vajtswv twb xub xaiv Yexus Khetos cia thaum tsis tau tsim ntuj tsim teb los lawm, thiab lub sijhawm kawg no Vajtswv thiaj txib Yexus Khetos los pab nej."},{"bible_id":"1525","chapter_code":"1PE.1","verse_code":"1PE.1.21","label":"21","content":"Twb yog vim li ntawd, nej thiaj ntseeg Vajtswv tus uas tsa Yexus Khetos sawv hauv qhov tuag rov qab los thiab pub hwjchim rau nws; yog li ntawd, nimno nej thiaj muab siab rau ntseeg thiab cia siab rau Vajtswv tib leeg xwb."},{"bible_id":"1525","chapter_code":"1PE.1","verse_code":"1PE.1.22","label":"22","content":"Qhov uas nej mloog qhov tseeb ua rau nej muaj lub siab dawbhuv, thiab nej thiaj hlub txhua tus uas ntseeg Vajtswv. Yog li ntawd, nej ib tug yuav tsum hlub ib tug tiag tiag."},{"bible_id":"1525","chapter_code":"1PE.1","verse_code":"1PE.1.23","label":"23","content":"Rau qhov nej twb yug dua tshiab lawm, qhov uas nej tau yug dua tshiab ntawd twb yog vim nej ntseeg Vajtswv txojlus uas muaj txojsia nyob mus ibtxhis. Tus uas yug nej ntawd nws tsis txawj tuag nws muaj txojsia nyob mus ibtxhis."},{"bible_id":"1525","chapter_code":"1PE.1","verse_code":"1PE.1.24","label":"24","content":"Raws li Vajtswv txojlus hais tias, \u201cTej neeg txhua tus puavleej zoo ib yam li tej nroj tsuag, thiab lawv lub hwjchim zoo ib yam li tej paj nroj xwb. Thaum tej nroj tsuag tuag tej paj nroj yuav zeeg tas,"},{"bible_id":"1525","chapter_code":"1PE.1","verse_code":"1PE.1.25","label":"25","content":"tiamsis Vajtswv txojlus yuav nyob mus ibtxhis li.\u201d Txojlus no yog Txojmoo Zoo uas twb muaj neeg muab qhia rau nej paub lawm."},{"bible_id":"1525","chapter_code":"1PE.2","verse_code":"1PE.2.1","label":"1","content":"Yog li ntawd, nej yuav tsum tso txhua yam kev phem kev qias tseg, tsis txhob dag, tsis txhob ua neeg ntsejmuag ncaj siab nkhaus, tsis txhob khib thiab tsis txhob thuam lwm tus."},{"bible_id":"1525","chapter_code":"1PE.2","verse_code":"1PE.2.2","label":"2","content":"Nej yuav tsum ua li tus menyuam mos liab uas nyuam qhuav yug, tus menyuam ntawd ib sij yuav noj ib zaug mis uas yog cov kua mis dawbhuv ntawm sab ntsujplig. Yog nej haus cov kua mis ntawd nej yuav hlob zoo thiab nej yuav dim nej lub txim."},{"bible_id":"1525","chapter_code":"1PE.2","verse_code":"1PE.2.3","label":"3","content":"Raws li Vajtswv txojlus hais tias, \u201cNej twb tau saj tus Tswv txoj koob hmoov lawm.\u201d"},{"bible_id":"1525","chapter_code":"1PE.2","verse_code":"1PE.2.4","label":"4","content":"Nej cia li los cuag peb tus Tswv uas muaj sia nyob, nws yog lub pobzeb uas neeg muab povtseg, rau qhov lawv hais tias lub ntawd tsis muaj nqis; tiamsis Vajtswv xaiv lub ntawd, rau qhov Vajtswv pom hais tias lub ntawd yog lub uas muaj nqis heev."},{"bible_id":"1525","chapter_code":"1PE.2","verse_code":"1PE.2.5","label":"5","content":"Nej yog cov pobzeb uas Vajtswv xav muab los ua lub tuamtsev ntawm sab ntsujplig, yog li ntawd nej cia li los cuag Vajtswv. Nej yog cov povthawj uas dawbhuv uas ua haujlwm hauv lub tuamtsev, tej haujlwm uas nej ua haum Vajtswv siab, rau qhov nej yog cov uas ntseeg Yexus Khetos."},{"bible_id":"1525","chapter_code":"1PE.2","verse_code":"1PE.2.6","label":"6","content":"Rau qhov Vajtswv txojlus hais tias, \u201cKuv xaiv ib lub pobzeb ua lub uas muaj nqis heev, kuv coj lub pobzeb ntawd mus teeb ua lub thawj rau hauv lub nroog Xi-oos; thiab yog leejtwg ntseeg nws yuav tsis poob ntsejmuag ib zaug li.\u201d"},{"bible_id":"1525","chapter_code":"1PE.2","verse_code":"1PE.2.7","label":"7","content":"Lub pobzeb no muaj nqis rau nej txhua tus uas ntseeg, tiamsis tsis muaj nqis rau cov uas tsis ntseeg: \u201cLub pobzeb uas cov kws ua tsev muab povtseg lawm, Vajtswv twb muab lub pobzeb ntawd los ua lub thawj lawm.\u201d"},{"bible_id":"1525","chapter_code":"1PE.2","verse_code":"1PE.2.8","label":"8","content":"Thiab muaj dua lwm nqe hais tias, \u201cNeeg yuav dawm lub pobzeb ntawd thiab lub pobzeb ntawd yuav ua rau lawv ntog.\u201d Qhov uas lawv dawm ntawd twb yog lawv tsis ntseeg Vajtswv txojlus, raws li Vajtswv twb pom zoo muab rau lawv lawm."},{"bible_id":"1525","chapter_code":"1PE.2","verse_code":"1PE.2.9","label":"9","content":"Tiamsis nej yog haivneeg uas Vajtswv twb xaiv cia lawm, nej yog cov povthawj uas ua Vajtswv txoj haujlwm, nej yog haivneeg uas dawbhuv. Thiab nej yog Vajtswv haivneeg uas Vajtswv yuav txib mus qhia tej haujlwm tseemceeb uas Vajtswv tau ua los lawm rau sawvdaws paub. Vajtswv yog tus uas hu nej tawm hauv qhov tsaus ntuj los nyob hauv qhov pom kev."},{"bible_id":"1525","chapter_code":"1PE.2","verse_code":"1PE.2.10","label":"10","content":"Yav tas los nej tsis yog Vajtswv haivneeg, tiamsis nimno nej yog Vajtswv haivneeg lawm; yav tas los nej tsis tau Vajtswv txojkev hlub, tiamsis nimno nej twb tau Vajtswv txojkev hlub lawm."},{"bible_id":"1525","chapter_code":"1PE.2","verse_code":"1PE.2.11","label":"11","content":"Cov kwvtij, nej cia li mloog kuv tej lus, kuv yuav ntuas nej txhua tus. Nej tsis muaj tsev nyob hauv ntiajteb no, nej nyob ib yam li cov neeg uas taug kev tuaj ua qhua xwb. Nej tsis txhob cia tej kev phem kev qias uas niaj hnub tawmtsam nej kav nej lub siab."},{"bible_id":"1525","chapter_code":"1PE.2","verse_code":"1PE.2.12","label":"12","content":"Nej yuav tsum ua nej lub neej kom zoo, txawm yog cov neeg tsis ntseeg Vajtswv uas nrog nej koom zej koom zos nyob ua ke, lawv thuam hais tias nej ua phem los lawv yeej yuav pom tes haujlwm zoo uas nej ua thiab thaum txog hnub uas Yexus rov qab los lawv yuav qhuas Vajtswv."},{"bible_id":"1525","chapter_code":"1PE.2","verse_code":"1PE.2.13","label":"13","content":"Nej yog cov uas ntseeg peb tus Tswv Yexus, yog li ntawd nej yuav tsum mloog nomtswv lus, thiab ua raws li tej kevcai uas nomtswv qhia. Nej yuav tsum mloog huabtais lus, rau qhov nws yog tus uas muaj hwjchim loj dua ntais tej nomtswv huv tibsi."},{"bible_id":"1525","chapter_code":"1PE.2","verse_code":"1PE.2.14","label":"14","content":"Thiab nej yuav tsum mloog cov tswvxeev lus, rau qhov huabtais tsa lawv ua cov uas rau txim rau cov neeg uas ua txhaum, thiab qhuas cov neeg uas ua zoo."},{"bible_id":"1525","chapter_code":"1PE.2","verse_code":"1PE.2.15","label":"15","content":"Vajtswv xav kom nej ua tej haujlwm zoo, cov neeg uas tsis muaj tswvyim uas pheej lam tau lam hais tej zaj uas tsis muaj hauvpaus hauvntsis, lawv thiaj yuav tsis muaj lus hais lawm."},{"bible_id":"1525","chapter_code":"1PE.2","verse_code":"1PE.2.16","label":"16","content":"Nej yuav tsum nyob li tus uas muaj kev ywjpheej; txawm yog nej muaj kev ywjpheej los Vajtswv yeej txwv tsis pub nej mus ua txhaum, nej yuav tsum ua li nej yog Vajtswv cov tubtxib."},{"bible_id":"1525","chapter_code":"1PE.2","verse_code":"1PE.2.17","label":"17","content":"Nej yuav tsum saib taus sawvdaws thiab hlub cov ntseeg, nej yuav tsum paub ntshai Vajtswv thiab hwm huabtais."},{"bible_id":"1525","chapter_code":"1PE.2","verse_code":"1PE.2.18","label":"18","content":"Nej cov uas yog tubqhe, nej yuav tsum mloog nej tus tswv lus thiab hwm nws, tsis yog nej yuav mloog tus tswv uas hlub nej thiab ua siab ntev rau nej lus xwb, tiamsis nej yuav tsum mloog tus uas ua limhiam rau nej thiab."},{"bible_id":"1525","chapter_code":"1PE.2","verse_code":"1PE.2.19","label":"19","content":"Yog nej tsis tau ua txhaum, tiamsis luag tsimtxom nej thiab nej ua siab ntev nyiaj, rau qhov nej paub hais tias Vajtswv yeej xav kom nej ua li ntawd, Vajtswv yuav foom koob hmoov rau nej."},{"bible_id":"1525","chapter_code":"1PE.2","verse_code":"1PE.2.20","label":"20","content":"Yog nej raug ntaus vim nej ua txhaum, txawm yog nej ua siab ntev nyiaj los yeej tsis muaj leejtwg qhuas nej. Tiamsis yog nej raug tsimtxom vim nej ua zoo, thiab nej ua siab ntev nyiaj, Vajtswv yuav foom koob hmoov rau nej."},{"bible_id":"1525","chapter_code":"1PE.2","verse_code":"1PE.2.21","label":"21","content":"Vajtswv xav kom nej muaj lub siab zoo li ntawd, rau qhov Yexus Khetos twb raug kev tsimtxom this nej thiab ua yam ntxwv rau nej xyaum lawm, nws ua li ntawd nej thiaj yuav ua tau li nws ua."},{"bible_id":"1525","chapter_code":"1PE.2","verse_code":"1PE.2.22","label":"22","content":"Yexus tsis tau ua ib qho txhaum, thiab tsis muaj leejtwg hnov nws hais ib lo lus dag li."},{"bible_id":"1525","chapter_code":"1PE.2","verse_code":"1PE.2.23","label":"23","content":"Thaum luag thuam nws, nws tsis teb luag ib los li; thiab thaum luag tsimtxom nws, nws tsis foom luag, tiamsis nws muab tej ntawd tso rau Vajtswv tus uas txiav txim ncaj ncees."},{"bible_id":"1525","chapter_code":"1PE.2","verse_code":"1PE.2.24","label":"24","content":"Yexus Khetos yog tus uas ris peb lub txim saum tus ntoo khaublig, kom txojkev txhaum tsis muaj hwjchim kav peb, peb thiaj ua tau neeg ncaj ncees. Yexus tej qhov txhab uas luag nplawm twb kho nej tej mob zoo tas lawm."},{"bible_id":"1525","chapter_code":"1PE.2","verse_code":"1PE.2.25","label":"25","content":"Yav tas los nej zoo li pab yaj uas yuam kev lawm, tiamsis nimno tus Tswv uas yug nej thiab saib xyuas nej lub siab, nws twb coj nej rov qab los nrog nws ua ke lawm."},{"bible_id":"1525","chapter_code":"1PE.3","verse_code":"1PE.3.1","label":"1","content":"Ib yam nkaus li ntawd, nej cov uas yog pojniam, nej yuav tsum mloog nej cov txiv lus, txawm yog nej cov txiv muaj qee leej tsis ntseeg Vajtswv txojlus los thaum lawv pom nej coj nej lub neej zoo, lawv yuav los ntseeg tsis tas nej yuav hais ib los li,"},{"bible_id":"1525","chapter_code":"1PE.3","verse_code":"1PE.3.2","label":"2","content":"rau qhov lawv yeej yuav pom qhov uas nej coj nej lub neej zoo thiab hwm lawv."},{"bible_id":"1525","chapter_code":"1PE.3","verse_code":"1PE.3.3","label":"3","content":"Nej tsis txhob xav hais tias nej yuav tsum ntxias plaubhau zoo zoo lossis coj nyiaj coj kub lossis hnav tej tsoos zoo zoo nej thiaj yuav zoo nkauj."},{"bible_id":"1525","chapter_code":"1PE.3","verse_code":"1PE.3.4","label":"4","content":"Tsis yog li ntawd, qhov uas nej zoo nkauj yog qhov uas nej muaj lub siab dawb siab zoo thiab paub cai, thiaj yog qhov uas Vajtswv pom hais tias muaj nqis."},{"bible_id":"1525","chapter_code":"1PE.3","verse_code":"1PE.3.5","label":"5","content":"Cov pojniam txheej thaum ub uas mloog Vajtswv lus thiab muab siab rau ntseeg, lawv muaj lub siab zoo li ntawd thiab lawv mloog lawv tej txiv lus."},{"bible_id":"1525","chapter_code":"1PE.3","verse_code":"1PE.3.6","label":"6","content":"Xalas muaj lub siab zoo li ntawd, nws mloog Anplahas lus thiab hu Anplahas hais tias tus tswv. Nimno nej yog Xalas cov ntxhais, yog nej ua zoo nej yeej yuav tsis ntshai ib yam dabtsi li."},{"bible_id":"1525","chapter_code":"1PE.3","verse_code":"1PE.3.7","label":"7","content":"Nej cov uas ua txiv, nej yuav tsum niaj hnub nco ntsoov hais tias pojniam tsis muaj zog li nej. Yog li ntawd, nej yuav tsum saib taus nej tej pojniam, rau qhov Vajtswv yeej yuav pub txojsia rau lawv thiab rau nej ib yam nkaus. Yog nej ua li ntawd, thaum nej thov Vajtswv thiaj tsis muaj ib yam dabtsi los tabkaum nej."},{"bible_id":"1525","chapter_code":"1PE.3","verse_code":"1PE.3.8","label":"8","content":"Thaum kawg no kuv thov ntuas nej hais tias nej yuav tsum ua ib lub siab thiab ib leeg hlub ib leeg ib yam li kwvtij sib hlub. Ib leeg pab ib leeg thiab ib leeg saib taus ib leeg."},{"bible_id":"1525","chapter_code":"1PE.3","verse_code":"1PE.3.9","label":"9","content":"Nej tsis txhob ua phem pauj phem, yog leejtwg foom phem rau nej, nej tsis txhob foom phem pauj, tiamsis nej cia li thov Vajtswv foom koob hmoov rau nws. Rau qhov thaum Vajtswv hu nej los Vajtswv coglus tseg hais tias Vajtswv yuav foom koob hmoov rau nej."},{"bible_id":"1525","chapter_code":"1PE.3","verse_code":"1PE.3.10","label":"10","content":"Raws li Vajtswv txojlus hais tias, \u201cTus uas xav tau kev kaj siab thiab muaj lub neej zoo, tus ntawd yuav tsum tsis txhob hais lus phem thiab tsis txhob hais tej lus dag."},{"bible_id":"1525","chapter_code":"1PE.3","verse_code":"1PE.3.11","label":"11","content":"Nws yuav tsum tso nws tej kev phem tseg thiab ua txoj zoo; nws yuav tsum muab siab rau nrhiav kev tau zoo nyob kaj siab lug."},{"bible_id":"1525","chapter_code":"1PE.3","verse_code":"1PE.3.12","label":"12","content":"Rau qhov Vajtswv yeej ntsia ntsoov cov neeg uas ncaj ncees, thiab nws niaj hnub mloog lawv tej lus thov; tiamsis nws tawmtsam cov neeg uas ua phem.\u201d"},{"bible_id":"1525","chapter_code":"1PE.3","verse_code":"1PE.3.13","label":"13","content":"Yog nej ua nej lub neej zoo, leejtwg yuav ua tau phem rau nej?"},{"bible_id":"1525","chapter_code":"1PE.3","verse_code":"1PE.3.14","label":"14","content":"Yog nej ua nej lub neej zoo lawm, txawm yog muaj neeg tsimtxom nej los nej yeej yuav muaj kev kaj siab; nej tsis txhob ntshai lawv thiab tsis txhob txhawj."},{"bible_id":"1525","chapter_code":"1PE.3","verse_code":"1PE.3.15","label":"15","content":"Nej yuav tsum hwm Yexus Khetos thiab cia nws ua tus Tswv kav nej lub siab. Nej yuav tsum npaj tos txhua lub sijhawm, yog thaum twg muaj neeg nug nej hais tias vim li cas nej muaj chaw cia siab, thaum ntawd nej thiaj paub teb lawv,"},{"bible_id":"1525","chapter_code":"1PE.3","verse_code":"1PE.3.16","label":"16","content":"tiamsis nej yuav tsum muaj lub siab mos siab muag teb lawv. Yog nej muaj lub siab zoo li ntawd lawm, thaum cov neeg uas thuam nej pom tej haujlwm zoo uas nej cov ntseeg ua, lawv yuav txajmuag rau tej lus uas lawv hais."},{"bible_id":"1525","chapter_code":"1PE.3","verse_code":"1PE.3.17","label":"17","content":"Vim yog nej ua zoo, es nej thiaj raug kev tsimtxom, qhov ntawd haum Vajtswv siab dua qhov uas nej ua phem es nej raug kev tsimtxom."},{"bible_id":"1525","chapter_code":"1PE.3","verse_code":"1PE.3.18","label":"18","content":"Rau qhov Yexus Khetos tuag tib zaug xwb  txhiv tau sawvdaws lub txim lawm, nws yog tus ncaj ncees, nws tuag txhiv cov uas tsis ncaj ncees, nws ua li ntawd nws thiaj coj tau nej mus cuag Vajtswv. Luag muab nws lub cev tua tuag, tiamsis nws tus ntsujplig sawv rov qab los,"},{"bible_id":"1525","chapter_code":"1PE.3","verse_code":"1PE.3.19","label":"19","content":"thiab nws mus qhia Vajtswv txojlus rau cov ntsujplig uas luag muab kaw cia lawm."},{"bible_id":"1525","chapter_code":"1PE.3","verse_code":"1PE.3.20","label":"20","content":"Cov ntsujplig ntawd yog cov neeg uas tsis mloog Vajtswv lus thaum lub sijhawm uas Nau-es txua nkoj, Vajtswv ua siab ntev rau lawv cov ntawd, tiamsis lawv tsis mloog Vajtswv lus. Cov neeg uas mus nyob hauv lub nkoj tsis muaj pestsawg leej, tsuas muaj yim leej xwb, yim leej ntawd thiaj dim dej nyab,"},{"bible_id":"1525","chapter_code":"1PE.3","verse_code":"1PE.3.21","label":"21","content":"cov dej ntawd piv txog txoj kevcai raus dej uas qhia hais tias nej twb dim nej lub txim lawm. Txoj kevcai ntawd tsis tau hais tias yuav ntxuav nej lub cev kom huv, tiamsis qhia hais tias nej yog cov uas tau coglus tseg rau Vajtswv lawm hais tias, nej yuav ua raws li Vajtswv lub siab nyiam. Txoj kevcai raus dej no pab tau nej dim, rau qhov Yexus Khetos twb sawv hauv qhov tuag los lawm,"},{"bible_id":"1525","chapter_code":"1PE.3","verse_code":"1PE.3.22","label":"22","content":"nws mus rau saum ntuj ceebtsheej thiab nws zaum ntawm Vajtswv sab xis, nws kav tagnrho cov timtswv saum ntuj thiab cov uas muaj hwjchim huv tibsi."},{"bible_id":"1525","chapter_code":"1PE.4","verse_code":"1PE.4.1","label":"1","content":"Yexus Khetos twb raug kev tsimtxom lawm, yog li ntawd nej yuav tsum xav ib yam li Yexus, nej thiaj li yuav muaj zog. Rau qhov tus uas raug kev tsimtxom, tus ntawd twb tso nws txojkev txhaum tseg lawm."},{"bible_id":"1525","chapter_code":"1PE.4","verse_code":"1PE.4.2","label":"2","content":"Yog li ntawd, txij no mus nej yuav tsum ua nej lub neej raws li Vajtswv lub siab nyiam, nej tsis txhob cia tej kev phem kev qias kav nej lub siab."},{"bible_id":"1525","chapter_code":"1PE.4","verse_code":"1PE.4.3","label":"3","content":"Yav tas los nej niaj hnub ua li cov uas tsis ntseeg Vajtswv ua. Nej nyiam ua phem ua qias, quav cawv, noj tsau haus qaug, qw ua nqaj ua nqug thiab pe dab pe mlom."},{"bible_id":"1525","chapter_code":"1PE.4","verse_code":"1PE.4.4","label":"4","content":"Nimno cov uas tsis ntseeg Vajtswv lawv xav tsis thoob, xyov ua li cas nej tsis nrog lawv mus ua phem ua qias, yog li ntawd lawv thiaj thuam nej."},{"bible_id":"1525","chapter_code":"1PE.4","verse_code":"1PE.4.5","label":"5","content":"Tiamsis lawv cov ntawd nyias yuav tsum qhia nyias lub neej rau Vajtswv, Vajtswv twb npaj txhij lawm, nws yuav txiav txim rau cov neeg ciaj thiab cov neeg tuag."},{"bible_id":"1525","chapter_code":"1PE.4","verse_code":"1PE.4.6","label":"6","content":"Twb yog vim li ntawd thiaj muaj neeg qhia Txojmoo Zoo rau cov neeg uas twb tuag lawm thiab, kom Vajtswv txiav txim rau lawv ib yam li txiav txim rau sawvdaws; qhia Txojmoo Zoo rau lawv kom thaum lawv mus nrog Vajtswv nyob, lawv thiaj ua tau lawv lub neej zoo ib yam li Vajtswv lub."},{"bible_id":"1525","chapter_code":"1PE.4","verse_code":"1PE.4.7","label":"7","content":"Nimno twb yuav txog lub sijhawm uas ib puas tsav yam hauv ntiajteb no puastsuaj. Yog li ntawd nej yuav tsum tswj nej lub siab, ceevfaj thiab nquag thov Vajtswv."},{"bible_id":"1525","chapter_code":"1PE.4","verse_code":"1PE.4.8","label":"8","content":"Qhov uas tseemceeb tshaj plaws huv tibsi, yog nej ib leej yuav tsum hlub ib leeg tiag tiag, rau qhov txojkev hlub npog tau txhua yam kev txhaum huv tibsi."},{"bible_id":"1525","chapter_code":"1PE.4","verse_code":"1PE.4.9","label":"9","content":"Nej ib leeg yuav tsum zoo siab hlo hu ib leeg los tsev tsis txhob yws li."},{"bible_id":"1525","chapter_code":"1PE.4","verse_code":"1PE.4.10","label":"10","content":"Vajtswv twb pub koob hmoov rau nej txhua tus lawm, yog li ntawd nej yuav tsum siv tej koob hmoov uas nej tau ntawd kom muaj nqis rau lwm tus."},{"bible_id":"1525","chapter_code":"1PE.4","verse_code":"1PE.4.11","label":"11","content":"Tus uas qhia Vajtswv txojlus, nws yuav tsum qhia; tus uas pab ua haujlwm, nws yuav tsum siv nws lub dag lub zog uas Vajtswv pub rau nws, yog nej cov uas ntseeg Yexus Khetos ua li ntawd, nej yuav ua rau Vajtswv tau ntsejmuag, Vajtswv lub koob meej thiab Vajtswv lub hwjchim yeej yuav nyob mus ibtxhis li. Amees."},{"bible_id":"1525","chapter_code":"1PE.4","verse_code":"1PE.4.12","label":"12","content":"Cov kwvtij uas kuv hlub, nej tsis txhob poob siab thaum nej raug kev tsimtxom, tej uas nej raug ntawd twb yog sim nej siab, nej tsis txhob xav hais tias tej kev tsimtxom ntawd tsis zoo li tej uas sawvdaws ibtxwm raug."},{"bible_id":"1525","chapter_code":"1PE.4","verse_code":"1PE.4.13","label":"13","content":"Tiamsis nej yuav tsum zoo siab, rau qhov uas nej raug kev tsimtxom ib yam li Yexus Khetos twb raug los lawm. Thaum sawvdaws pom nws lub tshwjchim uas ci ntsa iab, nej yuav zoo siab kawg nkaus li."},{"bible_id":"1525","chapter_code":"1PE.4","verse_code":"1PE.4.14","label":"14","content":"Yog leejtwg thuam nej vim nej yog cov uas ntseeg Yexus Khetos, nej cia li zoo siab; qhov uas lawv thuam nej ntawd qhia rau sawvdaws paub hais tias Vajtswv twb txib Vaj Ntsujplig los nrog nej nyob lawm, Vajtswv tus Ntsujplig ntawd yog tus uas muaj tshwjchim ci ntsa iab."},{"bible_id":"1525","chapter_code":"1PE.4","verse_code":"1PE.4.15","label":"15","content":"Nej tsis txhob tua neeg, tsis txhob ua tubsab, tsis txhob ua phem thiab tsis txhob thab plaub, yog leejtwg ua li no, tus ntawd yeej yuav raug kev txomnyem."},{"bible_id":"1525","chapter_code":"1PE.4","verse_code":"1PE.4.16","label":"16","content":"Tiamsis yog nej cov uas ntseeg Yexus Khetos, nej raug kev tsimtxom, nej cia li ua Vajtswv tsaug, nej tsis txhob txajmuag qhia rau cov neeg uas tsimtxom nej ntawd hais tias nej yog cov uas ntseeg Yexus Khetos."},{"bible_id":"1525","chapter_code":"1PE.4","verse_code":"1PE.4.17","label":"17","content":"Nimno twb txog lub sijhawm uas Vajtswv yuav txiav txim lawm, Vajtswv yuav xub taug cov uas ntseeg Vajtswv zaj ua ntej. Yog Vajtswv xub taug peb zaj ua ntej, thaum Vajtswv taug cov uas tsis ntseeg Vajtswv txojmoo zoo zaj lawv yuav ua li cas?"},{"bible_id":"1525","chapter_code":"1PE.4","verse_code":"1PE.4.18","label":"18","content":"Raws li Vajtswv txojlus hais tias, \u201cYog cov neeg ncaj ncees twb dim txim nyuaj; yog li ntawd, cov neeg txhaum uas tsis muaj Vajtswv lawv yuav ua li cas dim tau?\u201d"},{"bible_id":"1525","chapter_code":"1PE.4","verse_code":"1PE.4.19","label":"19","content":"Yog li ntawd, nej cov uas Vajtswv pom zoo cia nej raug kev txomnyem, nej yuav tsum kub siab lug ua tej haujlwm zoo, thiab tso siab plhuav rau tus uas Tsim nej, nws yeej yuav ua raws li nws tau coglus tseg lawm."},{"bible_id":"1525","chapter_code":"1PE.5","verse_code":"1PE.5.1","label":"1","content":"Kuv thov ntuas cov txwjlaug uas saib xyuas nej cov uas ntseeg Vajtswv, kuv yog ib tug txwjlaug thiab. Kuv yeej pom Yexus Khetos raug kev txomnyem, thiab thaum Yexus rov qab los kuv yuav tau ntsejmuag ib yam li nws."},{"bible_id":"1525","chapter_code":"1PE.5","verse_code":"1PE.5.2","label":"2","content":"Nej yuav tsum yug pab yaj uas Vajtswv muab tso rau nej saib. Vajtswv twb pom zoo muab txoj haujlwm ntawd rau nej ua lawm. Yog li ntawd, nej yuav tsum zoo siab hlo ua tsis txhob lam tuav txoj haujlwm ntawd. Nej yuav tsum muab siab rau ua tiag tiag, tsis txhob pheej xav txog tej nqi zog uas nej yuav tau xwb."},{"bible_id":"1525","chapter_code":"1PE.5","verse_code":"1PE.5.3","label":"3","content":"Nej tsis txhob yuam pab yaj uas Vajtswv muab tso rau nej saib, tiamsis nej yuav tsum ua yam ntxwv zoo rau lawv xyaum."},{"bible_id":"1525","chapter_code":"1PE.5","verse_code":"1PE.5.4","label":"4","content":"Yog nej ua li ntawd, thaum tus Tswv yug yaj uas yog tus thawj rov qab los, nws yuav muab lub kausmom kub uas ci ntsa iab mus ibtxhis ua nqi zog rau nej."},{"bible_id":"1525","chapter_code":"1PE.5","verse_code":"1PE.5.5","label":"5","content":"Ib yam nkaus li ntawd, nej cov uas yog tub hluas, nej yuav tsum mloog cov yawg laus tej lus. Nej txhua tus yuav tsum txo nej lub hwjchim thiab ib tug pab ib tug; rau qhov Vajtswv txojlus hais tias, \u201cVajtswv tawmtsam tus uas khavtheeb, tiamsis Vajtswv pub koob hmoov rau tus uas txo hwjchim.\u201d"},{"bible_id":"1525","chapter_code":"1PE.5","verse_code":"1PE.5.6","label":"6","content":"Yog li ntawd, nej yuav tsum txo nej lub hwjchim thiab cia Vajtswv tus uas muaj hwjchim kav nej. Yog nej ua li ntawd thaum txog hnub uas Vajtswv teem cia lawm, nej yuav tau ntsejmuag."},{"bible_id":"1525","chapter_code":"1PE.5","verse_code":"1PE.5.7","label":"7","content":"Vajtswv yog tus uas niaj hnub tsomkwm nej, yog li ntawd nej cia li muab nej tej kev nyuaj siab huv tibsi tso plhuav rau Vajtswv."},{"bible_id":"1525","chapter_code":"1PE.5","verse_code":"1PE.5.8","label":"8","content":"Nej yuav tsum ceevfaj zov zoo tsis txhob nkees, rau qhov dab Ntxwgnyoog tus uas yog nej tus yeebncuab, nws mus mus los los ib yam li tus tsov ntxhuav uas quaj nrhiav tom tsiaj noj."},{"bible_id":"1525","chapter_code":"1PE.5","verse_code":"1PE.5.9","label":"9","content":"Nej yuav tsum muab siab rau ntseeg thiab tawmtsam dab Ntxwgnyoog, rau qhov nej twb paub lawm hais tias cov kwvtij ntseeg uas nyob thoob plaws hauv qab ntuj no, lawv tabtom raug kev tsimtxom ib yam li nej raug thiab."},{"bible_id":"1525","chapter_code":"1PE.5","verse_code":"1PE.5.10","label":"10","content":"Tiamsis thaum nej raug kev tsimtxom ib nyuag ntu dhau lawm, tom qab ntawd Vajtswv tus uas muaj koob hmoov nplua mias yuav pab kom nej ua tau neeg zoo kawg nkaus, thiab kom nej muab siab rau ntseeg Vajtswv heev ntxiv. Nws yuav txhawb nej lub zog kom nej nyob ruaj nrees. Nws yog tus uas muaj lub siab hlub nej kawg nkaus li. Nws yuav pub nws lub tshwjchim ci ntsa iab uas nyob mus ibtxhis rau nej cov uas twb nrog Yexus Khetos koom ib txojsia lawm."},{"bible_id":"1525","chapter_code":"1PE.5","verse_code":"1PE.5.11","label":"11","content":"Thov kom Vajtswv lub hwjchim muaj nyob mus ibtxhis li. Amees."},{"bible_id":"1525","chapter_code":"1PE.5","verse_code":"1PE.5.12","label":"12","content":"Tus uas pab kuv xa tsab ntawv luv luv no yog Xilas, nws yog ib tug kwvtij ntseeg uas muaj lub siab ncaj ncees. Kuv sau tsab ntawv no tuaj txhawb nej zog thiab qhia rau nej paub hais tias Vajtswv txoj koob hmoov zoo kawg nkaus li. Nej yuav tsum muab siab rau ua raws li kuv twb qhia rau nej lawm."},{"bible_id":"1525","chapter_code":"1PE.5","verse_code":"1PE.5.13","label":"13","content":"Cov ntseeg uas nyob hauv lub nroog Npanpiloos  uas Vajtswv tau xaiv lawm ib yam li nws xaiv nej, lawv hais noj qab nyob zoo rau nej, thiab kuv tus tub Malakaus los hais noj qab nyob zoo rau nej ib yam nkaus."},{"bible_id":"1525","chapter_code":"1PE.5","verse_code":"1PE.5.14","label":"14","content":"Nej ib leeg yuav tsum hlub ib leeg thiaj tsimnyog qhov uas nej yog cov ntseeg. Thov kom txojkev thajyeeb nrog nej txhua tus uas ntseeg Yexus Khetos."}]