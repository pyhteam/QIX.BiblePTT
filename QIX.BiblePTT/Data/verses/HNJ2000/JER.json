[{"bible_id":"1726","chapter_code":"JER.1","verse_code":"JER.1.1","label":"1","content":"Phoo ntawv nuav yog Hilekiyas tug tub Yelemis tej lug. Yelemis yog ib tug ntawm cov povthawj kws nyob huv lub nroog Anathaus huv Npeenyamees cheebtsaam aav."},{"bible_id":"1726","chapter_code":"JER.1","verse_code":"JER.1.2","label":"2","content":"Thaus Amoos tug tub Yauxiyas ua vaajntxwv kaav tebchaws Yudas tau kaum peb xyoos, tug TSWV txawm lug has rua Yelemis,"},{"bible_id":"1726","chapter_code":"JER.1","verse_code":"JER.1.3","label":"3","content":"hab thaus Yehauyakees kws yog Yauxiyas tug tub ua vaajntxwv kaav tebchaws, tug TSWV rov has rua Yelemis ib zag ntxiv. Tom qaab ntawd, tug TSWV rov has ntau zag rua Yelemis moog txug thaus kws Yauxiyas tug tub Xedekiyas ua vaajntxwv kaav tebchaws tau kaum ib xyoos. Ces xyoo kaum ib lub tsib hlis ntuj, luas txawm tuaj nteg cov tuabneeg kws nyob huv lub nroog Yeluxalees coj moog lawm."},{"bible_id":"1726","chapter_code":"JER.1","verse_code":"JER.1.4","label":"4","content":"Tug TSWV has rua kuv tas,"},{"bible_id":"1726","chapter_code":"JER.1","verse_code":"JER.1.5","label":"5","content":"\u201cThaus koj tseem tsi tau xeeb rua huv koj nam plaab, kuv tub xaiv koj, hab thaus tsi tau yug koj, kuv tub tsaa koj ua tug cev Vaajtswv lug rua txhua tsaav tuabneeg lawm.\u201d"},{"bible_id":"1726","chapter_code":"JER.1","verse_code":"JER.1.6","label":"6","content":"Kuv teb has tas, \u201cTug TSWV kws kaav ib puas tsaav yaam, kuv tsi paub yuav qha le caag, rua qhov kuv tseem hluas.\u201d"},{"bible_id":"1726","chapter_code":"JER.1","verse_code":"JER.1.7","label":"7","content":"Tug TSWV has rua kuv tas, \u201cKoj tsi xob has tas koj tseem hluas, tabsis koj ca le moog rua huv cov tuabneeg kws kuv khaiv koj moog hab qha txhua yaam kws kuv kuas koj qha rua puab."},{"bible_id":"1726","chapter_code":"JER.1","verse_code":"JER.1.8","label":"8","content":"Koj tsi xob ntshai cov tuabneeg ntawd, rua qhov kuv yuav nrug nraim koj hab tsomkwm koj. Kuv yog tug TSWV kws has le ntawd.\u201d"},{"bible_id":"1726","chapter_code":"JER.1","verse_code":"JER.1.9","label":"9","content":"Tug TSWV txawm cev teg kov kuv qhovncauj hab has rua kuv tas, \u201cKoj noog kuv has, kuv muab kuv tej lug tso rua huv koj qhovncauj."},{"bible_id":"1726","chapter_code":"JER.1","verse_code":"JER.1.10","label":"10","content":"Nub nua kuv tsaa koj ua tug muaj fwjchim kaav txhua tsaav tuabneeg hab txhua lub tebchaws. Koj muaj peevxwm muab rhu tawm hab muab rhuav, ua kuas puamtsuaj hab muab povtseg, tsim tsaa hab muab cog.\u201d"},{"bible_id":"1726","chapter_code":"JER.1","verse_code":"JER.1.11","label":"11","content":"Tug TSWV nug kuv has tas, \u201cYelemis, koj pum dlaabtsi?\u201d Kuv teb has tas, \u201cKuv pum ib tug ceg txiv dluaj.\u201d"},{"bible_id":"1726","chapter_code":"JER.1","verse_code":"JER.1.12","label":"12","content":"Tug TSWV has rua kuv tas, \u201cYog lawm! Kuv taabtom saib ntsoov  kuas muaj lawv le kuv tej lug.\u201d"},{"bible_id":"1726","chapter_code":"JER.1","verse_code":"JER.1.13","label":"13","content":"Tug TSWV rov has rua kuv tas, \u201cKoj pum dlaabtsi hab?\u201d Kuv teb has tas, \u201cKuv pum luas rhaub ib laujkaub dlej npau dlug dlaam nyob saab qaumteb hab lub ncauj qaij rua saab nraag nuav.\u201d"},{"bible_id":"1726","chapter_code":"JER.1","verse_code":"JER.1.14","label":"14","content":"Tug TSWV has rua kuv tas, \u201cYuav muaj kev puamtsuaj saab qaumteb tuaj raug cov tuabneeg kws nyob huv lub tebchaws nuav,"},{"bible_id":"1726","chapter_code":"JER.1","verse_code":"JER.1.15","label":"15","content":"rua qhov kuv taabtom hu kuas txhua tsaav tuabneeg kws nyob saab qaumteb tuaj. Puab cov vaajntxwv yuav teeb puab tej zwmtxwv rua ntawm lub nroog Yeluxalees tej roojvaag, puagncig tug ntsaa yeej hab puagncig cov Yudas tej nroog."},{"bible_id":"1726","chapter_code":"JER.1","verse_code":"JER.1.16","label":"16","content":"Kuv yuav rau txim rua kuv tsaav tuabneeg, rua qhov puab ua txhum hab tso kuv tseg. Puab moog hlawv khoom fij rua luas tej vaajtswv hab puab mlom rua puab pe."},{"bible_id":"1726","chapter_code":"JER.1","verse_code":"JER.1.17","label":"17","content":"Yelemis, koj ca le moog qha txhua yaam kws kuv kuas koj qha rua puab. Koj tsi xob ntshai puab. Yog nwgnuav koj ntshai thaus koj moog nrug puab nyob, koj yimfuab yuav ntshai heev dlua."},{"bible_id":"1726","chapter_code":"JER.1","verse_code":"JER.1.18+JER.1.19","label":"18-19","content":"Yelemis, koj ca le noog kuv has, tej tuabneeg kws nyob huv lub tebchaws nuav, tsi has cov Yudas cov vaajntxwv, cov numtswv, cov povthawj hab cov pejxeem suavdlawg yuav tawmtsaam koj. Tabsis nub nua kuv yuav paab kuas koj muaj zug kovyeej puab; koj yuav zoo ib yaam le lub nroog kws muaj ntsaa yeej thaiv khov kho, tawv ib yaam le tug ncej hlau hab tug ntsaa yeej tooj. Kuv yuav nrug nraim koj hab tsomkwm koj, puab yuav tsi yeej koj. Kuv yog tug TSWV kws has le ntawd.\u201d"},{"bible_id":"1726","chapter_code":"JER.2","verse_code":"JER.2.1","label":"1","content":"Tug TSWV kuas kuv"},{"bible_id":"1726","chapter_code":"JER.2","verse_code":"JER.2.2","label":"2","content":"coj cov lug nuav moog has rua lub nroog Yeluxalees has tas, \u201cKuv ncu ntsoov thaus koj tseem hluas koj muab sab npuab kuv; thaus wb nyavnyuas sis yuav koj hlub kuv heev koj lawv kuv qaab lug hlaa taj suabpuam, hab lug hlaa lub tebchaws kws tsi muaj leejtwg cog qoobloo le."},{"bible_id":"1726","chapter_code":"JER.2","verse_code":"JER.2.3","label":"3","content":"Yixalayees, koj yog kuv tug xwb; koj yog kuv thawj cov qoobloo; kuv tso kev puamtsuaj hab kev txomnyem lug raug cov tuabneeg kws ua phem rua koj; kuv yog tug TSWV kws has le ntawd.\u201d"},{"bible_id":"1726","chapter_code":"JER.2","verse_code":"JER.2.4","label":"4","content":"Tug TSWV has tas, \u201cCov Yixalayees txhua xeem kws yog Yakhauj cov xeebntxwv, mej ca le noog kuv tej lug.\u201d"},{"bible_id":"1726","chapter_code":"JER.2","verse_code":"JER.2.5","label":"5","content":"Tug TSWV has tas, \u201cMej cov yawmkoob pum kuv ua txhum dlaabtsi, puab txhaj le tsiv ntawm kuv moog lawm? Puab moog pe tej mlom kws tsi muaj qaabhau, txhaj ua rua puab tsi tseemceeb lawm."},{"bible_id":"1726","chapter_code":"JER.2","verse_code":"JER.2.6","label":"6","content":"Kuv cawm puab dlim nraag tebchaws Iziv lug; kuv coj puab hlaa taj suabpuam kws yog taj xuabzeb, muaj qhov ntuj hab yog lub tebchaws qhuav nkig nkuav, tuag tshaib tuag nqhes, tsi muaj tuabneeg nyob hab hlaa lub tebchaws ntawd le. Txawm le ntawd los puab tsi muab sab npuab kuv le."},{"bible_id":"1726","chapter_code":"JER.2","verse_code":"JER.2.7","label":"7","content":"Kuv coj puab lug nyob huv lub tebchaws kws aav rog hab zoo qoob, kuas puab txhaj tau noj tej txiv maab txiv ntoo hab txhua yaam kws zoo. Tabsis puab lug ua rua kuv lub tebchaws lamsim taag; puab ua rua lub tebchaws kws kuv muab rua puab tsi huv lawm."},{"bible_id":"1726","chapter_code":"JER.2","verse_code":"JER.2.8","label":"8","content":"Cov povthawj los tsi quavntsej nug txug kuv has tas, \u2018Tug TSWV nyob qhov twg lawm?\u2019. Kuv cov povthawj tsi leeg paub kuv lawm. Cov numtswv ntxeev sab rua kuv, kuv cov cevlug tuav Npaa-aas lub npe cevlug rua suavdlawg; hab puab moog pe tej mlom kws tsi muaj nqes.\u201d"},{"bible_id":"1726","chapter_code":"JER.2","verse_code":"JER.2.9","label":"9","content":"\u201cYog le ntawd, kuv kws yog tug TSWV txhaj nrug kuv tsaav tuabneeg ua plaub, kuv yuav kom puab cov xeebntxwv."},{"bible_id":"1726","chapter_code":"JER.2","verse_code":"JER.2.10","label":"10","content":"Mej ca le moog kuas txug tim koog povtxwv Xaipas kws nyob saab nubpoob; hab ca le khaiv tuabneeg moog rua tim lub tebchaws Kedas kws nyob saab nubtuaj. Mej yuav pum has tas yeej tsi tau muaj tej xwm le nuav ib zag le?"},{"bible_id":"1726","chapter_code":"JER.2","verse_code":"JER.2.11","label":"11","content":"Tsi muaj ib tsaav tuabneeg twg nyob huv nplajteb nuav, tso puab tej vaajtswv tseg; txawm yog tej ntawd tsi yog vaajtswv tag los puab yeej tsi tso tseg le. Kuv yog tug Vaajtswv kws ua rua kuv tsaav tuabneeg tau ntsejmuag, tabsis puab tso kuv tseg moog pe tej vaajtswv kws paab tsi tau puab."},{"bible_id":"1726","chapter_code":"JER.2","verse_code":"JER.2.12","label":"12","content":"Yog le ntawd, kuv txhaj has kuas lub ntuj qeeg ua zug koog ua rua txaus ntshai hab xaav tsi thoob,"},{"bible_id":"1726","chapter_code":"JER.2","verse_code":"JER.2.13","label":"13","content":"rua qhov kuv tsaav tuabneeg tau ua ob yaam kev txhum; puab tso kuv kws yog lub qhov dlej txhawv tseg, hab puab moog khawb dlua ib cov qhovdlej; tabsis tej qhovdlej ntawd tawg pleb dlej xaw taag lawm."},{"bible_id":"1726","chapter_code":"JER.2","verse_code":"JER.2.14","label":"14","content":"\u201cYixalayees tsi yog tug ua luas qhev; nwg tsi yog tug kws yug lug ua luas qhev, vim le caag nwg cov yeebncuab pheej soj nraim nwg qaab?"},{"bible_id":"1726","chapter_code":"JER.2","verse_code":"JER.2.15","label":"15","content":"Tej yeebncuab nyooj lawg rua nwg ib yaam le tsuv ntxhuav nyooj; puab ua rua nwg lub tebchaws caj quavpoj hab nwg tej nroog puamtsuaj taag nphob xuav ca tsi muaj tuabneeg nyob."},{"bible_id":"1726","chapter_code":"JER.2","verse_code":"JER.2.16","label":"16","content":"Cov tuabneeg kws nyob huv lub nroog Meefis hab Tapahes, tuaj muab nwg plaubhau chais dlo dlus."},{"bible_id":"1726","chapter_code":"JER.2","verse_code":"JER.2.17","label":"17","content":"Yixalayees, koj lob tej xwm nuav rov lug raug koj! Kuv yog tug TSWV kws yog koj tug Vaajtswv. Kuv coj koj kev lug, tabsis koj tso kuv tseg lawm."},{"bible_id":"1726","chapter_code":"JER.2","verse_code":"JER.2.18","label":"18","content":"Koj pheej yuav moog haus dlej huv tug Dlej Niles kws nyob rua nraag tebchaws Iziv ua dlaabtsi? Koj xaav has tas, koj ua le ntawd yuav muaj nqes rua koj nua los? Koj pheej yuav moog haus dlej huv tug Dlej Efalates kws nyob huv tebchaws Axilias ua dlaabtsi?"},{"bible_id":"1726","chapter_code":"JER.2","verse_code":"JER.2.19","label":"19","content":"Koj tej kev phem kev qas yuav ua rua koj raug kev puamtsuaj, hab qhov kws koj tso kuv tseg, yuav ua siv ua npug lug raug koj. Thaus koj raug kev txomnyem, koj yuav paub has tas, qhov kws koj tso tug TSWV kws yog koj tug Vaajtswv tseg txhum luj kawg le. Kuv yog tug TSWV kws kaav ib puas tsaav yaam hab muaj Fwjchim Luj kawg nkaus has le ntawd.\u201d"},{"bible_id":"1726","chapter_code":"JER.2","verse_code":"JER.2.20","label":"20","content":"Tug TSWV kws kaav ib puas tsaav yaam has tas, \u201cYixalayees, koj tsi ca kuv ua tug kaav koj lug ntev lawm; koj tsi noog kuv lug hab tsi xaav pehawm kuv. Tabsis koj moog ua namndlav rua ntawm tej chaw pe mlom, sau tej roob sab hab huv tej qaab ntoos."},{"bible_id":"1726","chapter_code":"JER.2","verse_code":"JER.2.21","label":"21","content":"Kuv muab koj cog ib yaam le cog lub noob txiv maab kws zoo. Tabsis vim le caag koj txa ua tsob txiv maab qus kws tsi muaj nqes lawm?"},{"bible_id":"1726","chapter_code":"JER.2","verse_code":"JER.2.22","label":"22","content":"Txawm yog koj muab tej tshuaj kws muaj zug npaum le caag lug ntxuav los kuv tseem pum koj qhov ceb, rua qhov koj lub txim lu rawv koj."},{"bible_id":"1726","chapter_code":"JER.2","verse_code":"JER.2.23","label":"23","content":"Koj yuav ua le caag has tau tas koj tsi tau ua rua koj lub cev tsi huv, hab tsi tau pe tug mlom Npa-aas le? Koj sim xaav saib, koj tau ua txhum npaum le caag nraag kwj haa lawm; koj ca le leeg paub tej kev txhum kws koj ua. Koj zoo ib yaam le tug maum ntxhuav qus kws nyob tsi tsheej chaw,"},{"bible_id":"1726","chapter_code":"JER.2","verse_code":"JER.2.24","label":"24","content":"hab dlha raag rhi rua tom taj suabpuam. Thaus txug caij tshov lawm, leejtwg yuav muaj cuabkaav tswj tau nwg? Thaus ntawd tug txiv ntxhuav yuav phuv tau nwg yoojyim heev. Tug maum ntxhuav yeej ibtxwm ua le ntawd thaus lub caij tshov."},{"bible_id":"1726","chapter_code":"JER.2","verse_code":"JER.2.25","label":"25","content":"Yixalayees, koj tsi xob dlha ua rua kutaw hle tawv taag, hab ua qaa qhuav qhawv moog nrhav luas tej vaajtswv. Tabsis koj tseem has tas, \u2018Tsi tau! kuv tsi rov qaab lug lawm. Kuv yeej nyam lwm tsaav tuabneeg tej vaajtswv, kuv yuav tsi tso tseg le.\u2019 \u201d"},{"bible_id":"1726","chapter_code":"JER.2","verse_code":"JER.2.26","label":"26","content":"Tug TSWV has tas, \u201cTug tubsaab kws luas nteg tau, nwg poob ntsejmuag le caag. Mej cov Yixalayees, tsi has cov vaajntxwv, cov numtswv, cov povthawj hab cov cev kuv lug yuav poob ntsejmuag ib yaam nkaus le ntawd."},{"bible_id":"1726","chapter_code":"JER.2","verse_code":"JER.2.27","label":"27","content":"Mej cov kws has tas tsob ntoo yog mej txiv hab lub pobzeb yog mej nam, mej txhua tug yuav poob ntsejmuag heev. Yeej yuav muaj tej xwm nuav lug raug mej, rua qhov mej tso kuv tseg hab tsi rov lug cuag kuv lawm, tabsis thaus mej raug kev txomnyem mej tseem tsaa ncauj thov kuv paab hab.\u201d"},{"bible_id":"1726","chapter_code":"JER.2","verse_code":"JER.2.28","label":"28","content":"\u201cTej vaajtswv kws mej puab rua mej pe nyob qhov twg? Yog tej ntawd cawm tau mej, ces thaus mej raug kev txomnyem, ca le hu tej ntawd lug paab mej! Cov Yudas, mej muaj ntau tug vaajtswv npaum le mej tej nroog!"},{"bible_id":"1726","chapter_code":"JER.2","verse_code":"JER.2.29","label":"29","content":"Mej ywg kuv ua dlaabtsi? Vim le caag mej ntxeev sab rua kuv?"},{"bible_id":"1726","chapter_code":"JER.2","verse_code":"JER.2.30","label":"30","content":"Kuv rau txim rua mej los mej tsi zeem; mej tsi ca kuv qhuab ntuag mej. Mej muab mej cov cevlug tua povtseg, mej nyaum ib yaam le tug tsuv ntxhuav ntaag."},{"bible_id":"1726","chapter_code":"JER.2","verse_code":"JER.2.31","label":"31","content":"Cov Yixalayees, mej ca le tig pobntseg noog kuv tej lug. Kuv zoo ib yaam le lub taj suabpuam hab lub tebchaws kws ua siv ua npug rua mej los? Vim le caag mej has tas mej yuav ua lawv le mej sab nyam xwb, mej tsi xaav rov lug cuag kuv lawm?"},{"bible_id":"1726","chapter_code":"JER.2","verse_code":"JER.2.32","label":"32","content":"Tug hluas nkauj yeej ncu ntsoov nwg cev zaam lossis tug nkauj nyaab yeej ncu ntsoov nwg cev tsoog kws naav txis tshoob. Tabsis kuv tsaav tuabneeg tsi ncu qaab kuv lug ntev suav tsi txheeb lawm."},{"bible_id":"1726","chapter_code":"JER.2","verse_code":"JER.2.33","label":"33","content":"Mej txawj ntxag kuas lwm tug nyam mej. Txawm yog tej quaspuj kws ua phem tshaaj los tseem tuaj kawm ntawm mej."},{"bible_id":"1726","chapter_code":"JER.2","verse_code":"JER.2.34","label":"34","content":"Mej tej rig tsho tsuas cov tuabneeg txomnyem hab cov tuabneeg kws tsi muaj txim tej ntshaav xwb, tsi yog tsuas tubsaab tej ntshaav le.\u201d Tub muaj tej nuav los"},{"bible_id":"1726","chapter_code":"JER.2","verse_code":"JER.2.35","label":"35","content":"\u201cMej tseem has tas, \u2018Peb tsi muaj txim, tug TSWV yeej tsi chim rua peb.\u2019 Tabsis kuv kws yog tug TSWV yuav rau txim rua mej vim mej has tas mej tsi tau ua txhum."},{"bible_id":"1726","chapter_code":"JER.2","verse_code":"JER.2.36","label":"36","content":"Vim le caag mej yuav hloov sab moog pe luas lwm tsaav tuabneeg tej vaajtswv sai ua luaj? Cov Iziv yuav ua rua mej tu sab nrho ib yaam le cov Axilias tau ua rua mej lawm."},{"bible_id":"1726","chapter_code":"JER.2","verse_code":"JER.2.37","label":"37","content":"Mej yuav tso cov Iziv tseg, mej yuav txaajmuag tsi muaj cuabkaav tsaa qhovmuag saib leejtwg. Kuv yog tug TSWV, kuv tsi leeg paub tej tuabneeg kws mej ca sab rua, puab yuav paab tsi tau mej le.\u201d"},{"bible_id":"1726","chapter_code":"JER.3","verse_code":"JER.3.1","label":"1","content":"Tug TSWV has tas, \u201cYog ib tug txivneej twg nrauj nwg tug quaspuj, hab tug quaspuj ntawd moog yuav dlua lwm tug txivneej lawm, ces tug quasyawg qub moog yuav tsi tau tug quaspuj ntawd rov lug lawm, yog ua le ntawd yuav ua rua lub tebchaws tsi huv. Tabsis Yixalayees, koj moog ntxag ntau tug hluas nraug, nwgnuav koj tseem rov lug cuag kuv dlua hab los?"},{"bible_id":"1726","chapter_code":"JER.3","verse_code":"JER.3.2","label":"2","content":"Koj ca le tsaa qhovmuag saib sau tej ncov roob! Puas tshuav ib qho chaw twg kws koj tsi tau moog ua namndlav rua sau le? Koj moog sawv ntawm tej ntug kev tog koj tej hluas nraug, ib yaam le cov tuabneeg Alav zuv kev tog tua tej tuabneeg kws dlua kev tom taj suabpuam. Koj ua namndlav, txhaj ua rua lub tebchaws tsi huv lawm."},{"bible_id":"1726","chapter_code":"JER.3","verse_code":"JER.3.3","label":"3","content":"Tub yog vim le ntawd, kuv txhaj sau naag rov qaab, hab tsi tso naag lug rua lub caij ntuj naag. Koj zoo ib yaam le tug namndlav kws tsi paub txaajmuag."},{"bible_id":"1726","chapter_code":"JER.3","verse_code":"JER.3.4","label":"4","content":"\u201cNwgnuav koj maam le has rua kuv tas, \u2018Koj yog kuv txiv, koj yeej ibtxwm hlub kuv thaus kuv tseem yau lug."},{"bible_id":"1726","chapter_code":"JER.3","verse_code":"JER.3.5","label":"5","content":"Koj yuav tsi npautawg rua kuv txhua lub sijhawm hab koj yuav tsi chim rua kuv moog ibtxhis le.\u2019 Yixalayees, koj yeej has le ntawd tag, tabsis koj tseem ua kev phem kev qas lawv le koj lub sab nyam.\u201d"},{"bible_id":"1726","chapter_code":"JER.3","verse_code":"JER.3.6","label":"6","content":"Thaus Yauxiyas ua vaajntxwv kaav tebchaws, tug TSWV has rua kuv tas, \u201cKoj puas pum Yixalayees ua le tug quaspuj kws tsi noog lug ua? Nwg tso kuv tseg hab moog ua namndlav rua sau txhua lub ncov roob hab huv qaab txhua tsob ntoo kws muaj nplooj ntxoov nyog."},{"bible_id":"1726","chapter_code":"JER.3","verse_code":"JER.3.7","label":"7","content":"Kuv xaav has tas, thaus nwg ua tej nuav txaus sab lawm, nwg yuav tig rov lug cuag kuv, tabsis nwg tsi rov lug cuag kuv le lawm, hab nwg tug vivncaug Yudas kws sab tsi ncaaj los pum ntsoov tej kws nwg ua."},{"bible_id":"1726","chapter_code":"JER.3","verse_code":"JER.3.8","label":"8","content":"Yudas tub pum kuv muab Yixalayees nrauj hab xaa nwg moog lawm, rua qhov nwg tso kuv tseg hab moog ua namndlav. Tabsis Yudas kws yog Yixalayees tug vivncaug tsi ntshai le. Yudas los kuj moog ua namndlav"},{"bible_id":"1726","chapter_code":"JER.3","verse_code":"JER.3.9","label":"9","content":"hab tsi paub txaajmuag le. Nwg ua rua lub tebchaws tsi huv. Nwg ua kev nkauj kev nraug nrug tej mlom pobzeb hab tej mlom ntoo."},{"bible_id":"1726","chapter_code":"JER.3","verse_code":"JER.3.10","label":"10","content":"Tom qaab ntawd, Yudas kws yog Yixalayees tug vivncaug kws sab tsi ncaaj ua txuj rov lug cuag kuv; tabsis nwg lub sab yeej tsi npuab kuv le. Kuv yog tug TSWV kws has le ntawd.\u201d"},{"bible_id":"1726","chapter_code":"JER.3","verse_code":"JER.3.11","label":"11","content":"Tug TSWV has rua kuv tas, \u201cTxawm yog Yixalayees tau tso tug TSWV tseg lawm los nwg tseem zoo tshaaj Yudas tug kws sab tsi ncaaj.\u201d"},{"bible_id":"1726","chapter_code":"JER.3","verse_code":"JER.3.12","label":"12","content":"Tug TSWV kuas kuv has rua Yixalayees has tas, \u201cYixalayees kws sab tsi ncaaj, koj ca le rov lug cuag kuv. Kuv yog tug kws muaj kev hlub hab yuav tsi chim. Kuv yuav tsi chim rua koj moog ibtxhis."},{"bible_id":"1726","chapter_code":"JER.3","verse_code":"JER.3.13","label":"13","content":"Koj ca le leeg has tas koj tau ua txhum hab ntxeev sab rua tug TSWV kws yog koj tug Vaajtswv. Hab koj ca le leeg has tas koj tau ua namndlav nrug lwm tsaav tuabneeg tej vaajtswv nyob huv tej qaab ntoos kws muaj nplooj ntxoov nyog hab koj tsi noog kuv tej lug. Kuv yog tug TSWV kws has le ntawd."},{"bible_id":"1726","chapter_code":"JER.3","verse_code":"JER.3.14","label":"14","content":"\u201cCov tuabneeg kws sab tsi ncaaj, mej ca le rov lug cuag kuv; mej yog kuv tug. Kuv yuav xaiv mej cov ib tug huv ib lub nroog hab ib xeem twg ob leeg, hab kuv yuav coj mej rov moog rua sau lub Roob Xi-oos."},{"bible_id":"1726","chapter_code":"JER.3","verse_code":"JER.3.15","label":"15","content":"Kuv yuav pub kuas mej muaj cov numtswv kws noog kuv lug, puab yuav muaj tswvyim hab kev txawj ntse tswjfwm mej."},{"bible_id":"1726","chapter_code":"JER.3","verse_code":"JER.3.16","label":"16","content":"Thaus mej fuamvaam coob heev nyob huv lub tebchaws ntawd, tej tuabneeg yuav tsi has txug tug TSWV lub Phijxaab lawm. Puab yuav tsi has lossis ncu txug le; puab tsi yuav hab yuav tsi ua dlua ib lub ntxiv lawm."},{"bible_id":"1726","chapter_code":"JER.3","verse_code":"JER.3.17","label":"17","content":"Thaus txug lub sijhawm ntawd luas yuav hu Yeluxalees has tas, \u2018Tug TSWV lub zwmtxwv,\u2019 hab txhua tsaav tuabneeg yuav tuaj ua ke pehawm kuv. Puab yuav tsi ua lawv le puab lub sab tawv hab puab lub sab phem yuam puab ua lawm."},{"bible_id":"1726","chapter_code":"JER.3","verse_code":"JER.3.18","label":"18","content":"Yixalayees yuav koom nrug Yudas, hab puab yuav ua ke rov peg lub tebchaws saab qaumteb kws puab raug nteg moog rov lug rua huv lub tebchaws kws kuv tau muab rua puab cov yawmkoob ua puab tug moog ibtxhis.\u201d"},{"bible_id":"1726","chapter_code":"JER.3","verse_code":"JER.3.19","label":"19","content":"Tug TSWV has tas, \u201cYixalayees, kuv txaus sab yuav koj lug ua kuv tub hab yuav muab lub tebchaws kws ntxim sab rua koj, yog lub tebchaws kws zoo tshaaj lwm lub tebchaws huv nplajteb nuav, kuv txaus sab ca koj hu kuv ua txiv, hab tsi xob tso kuv tseg ib zag ntxiv lawm."},{"bible_id":"1726","chapter_code":"JER.3","verse_code":"JER.3.20","label":"20","content":"Tabsis koj tsi muab sab npuab kuv ib yaam le tug quaspuj kws sab tsi ncaaj. Kuv yog tug TSWV kws has le ntawd.\u201d"},{"bible_id":"1726","chapter_code":"JER.3","verse_code":"JER.3.21","label":"21","content":"Muaj ib lub suab nrov sau tej ncov roob tuaj: lub suab ntawd yog cov Yixalayees lub suab quaj hab thov, rua qhov puab ua txhum hab tsi ncu qaab tug TSWV kws yog puab tug Vaajtswv lawm."},{"bible_id":"1726","chapter_code":"JER.3","verse_code":"JER.3.22","label":"22","content":"Mej cov kws tso kuv tseg lawm, ca le rov lug cuag kuv kws yog mej tug TSWV; kuv yuav khu mej tej mob kuas zoo hab pub kuas mej muaj lub sab ncaaj. Mej teb has tas, \u201cPeb ca le rov moog cuag tug TSWV, rua qhov nwg yog peb tug Vaajtswv."},{"bible_id":"1726","chapter_code":"JER.3","verse_code":"JER.3.23","label":"23","content":"Peb tej mlom kws peb pe sau tej ncov roob paab tsi tau peb le. Tug TSWV kws yog cov Yixalayees tug Vaajtswv txhaj paab tau peb xwb."},{"bible_id":"1726","chapter_code":"JER.3","verse_code":"JER.3.24","label":"24","content":"Tabsis qhov kws peb pe Npa-aas kws yog tug vaajtswv rhuav ntsejmuag ntawd, ua rua peb tej tsaj txhu, tej tub tej ntxhais tuag taag, hab txhua yaam kws peb cov yawmkoob tsim tseg ca puamtsuaj taag."},{"bible_id":"1726","chapter_code":"JER.3","verse_code":"JER.3.25","label":"25","content":"Tsimnyog peb txaajmuag hab pw dlaa luam rua huv aav tiv txujkev txaajmuag. Peb hab peb cov yawmkoob tau ua txhum rua tug TSWV kws yog peb tug Vaajtswv; peb yeej tsi fwm hab tsi noog nwg lug tag.\u201d"},{"bible_id":"1726","chapter_code":"JER.4","verse_code":"JER.4.1","label":"1","content":"Tug TSWV has tas, \u201cCov Yixalayees, yog mej xaav rov lug cuag kuv, mej ca le tig hlo rov lug. Yog mej tso tej mlom kws kuv ntxub tseg hab muab sab npuab kuv,"},{"bible_id":"1726","chapter_code":"JER.4","verse_code":"JER.4.2","label":"2","content":"kuv yuav pub mej tuav kuv lub npe nrug lwm tug sis coglug. Thaus  ntawd txhua tsaav tuabneeg yuav thov kuv foom koob moov rua puab hab puab yuav ua kuv tsaug.\u201d"},{"bible_id":"1726","chapter_code":"JER.4","verse_code":"JER.4.3","label":"3","content":"Tug TSWV has rua cov Yudas hab cov tuabneeg kws nyob huv lub nroog Yeluxalees has tas, \u201cMej ca le laij mej tej laj tej teb kws tsi tau laij; tsi xob muab mej tej noob nplej moog tseb rua huv haav xuavpaug."},{"bible_id":"1726","chapter_code":"JER.4","verse_code":"JER.4.4","label":"4","content":"Cov Yudas hab cov tuabneeg kws nyob huv lub nroog Yeluxalees, mej yuavtsum ua lawv le mej tau coglug rua kuv kws yog mej tug TSWV, hab muab mej lub sab tso rua kuv kaav. Yog mej tsi ua le ntawd, kuv txujkev chim yuav kub cuag suavtawg, vim mej tej kev phem kev qas. Tsi muaj leejtwg yuav cheem tau kuv txujkev chim le.\u201d"},{"bible_id":"1726","chapter_code":"JER.4","verse_code":"JER.4.5","label":"5","content":"Mej ca le tshuab raaj tshuab xyu nrov nroo ntwg moog thoob tebchaws; ca le has nrov nrov rua cov Yudas hab cov tuabneeg kws nyob huv Yeluxalees, kuas suavdlawg ca le tsiv moog rua huv tej nroog kws muaj ntsaa yeej thaiv."},{"bible_id":"1726","chapter_code":"JER.4","verse_code":"JER.4.6","label":"6","content":"Ceebtoom kuas suavdlawg moog rua huv lub nroog Xi-oos; ca le tsiv tag kuas dlim, tsi xob ua sab nyaav! Tug TSWV yuav tso kev nruj kev tsiv hab kev puamtsuaj luj kawg nkaus tuaj saab qaumteb tuaj."},{"bible_id":"1726","chapter_code":"JER.4","verse_code":"JER.4.7","label":"7","content":"Tug kws ua rua txhua tsaav tuabneeg puamtsuaj tub sawv kev tuaj ib yaam le tug tsuv ntxhuav tawm huv haav zoov lug. Nwg yuav tuaj ua kuas cov Yudas puamtsuaj; tej nroog luj huv tebchaws Yudas yuav puamtsuaj taag, hab tej nroog yuav nphob xuav tsi muaj tuabneeg nyob."},{"bible_id":"1726","chapter_code":"JER.4","verse_code":"JER.4.8","label":"8","content":"Suavdlawg ca le naav ntaub tsaaj quaj ntsuag hab nyuaj sab, rua qhov tug TSWV txujkev chim tseem tsi tau tshem ntawm cov Yudas moog."},{"bible_id":"1726","chapter_code":"JER.4","verse_code":"JER.4.9","label":"9","content":"Tug TSWV has tas, \u201cThaus txug nub ntawd, cov vaajntxwv hab cov numtswv txhua tug yuav qaug zug; cov povthawj yuav ceeb hab cov cev kuv lug yuav xaav tsi thoob le.\u201d"},{"bible_id":"1726","chapter_code":"JER.4","verse_code":"JER.4.10","label":"10","content":"Kuv has tas, \u201cTug TSWV kws kaav ib puas tsaav yaam, koj tau dlaag cov tuabneeg kws nyob huv lub nroog Yeluxalees! Koj has tas, yuav muaj kev thaajyeeb lug rua huv, tabsis nav ntaaj nav rag tub hlais puab cejdlaab lawm!\u201d"},{"bible_id":"1726","chapter_code":"JER.4","verse_code":"JER.4.11","label":"11","content":"Lub sijhawm ntawd yuav muaj tug moog has rua cov tuabneeg kws nyob huv lub nroog Yeluxalees has tas, cua dlaaj cua dlub taabtom ntsawj tom taj suabpuam tuaj rua puab. Tsi yog tej cua kws ntsawj tej npluag nplej xwb,"},{"bible_id":"1726","chapter_code":"JER.4","verse_code":"JER.4.12","label":"12","content":"tabsis yog tej cua muaj zug heev kws tug TSWV tso tuaj. Qhov ntawd yog tug TSWV txav txim rua nwg tsaav tuabneeg."},{"bible_id":"1726","chapter_code":"JER.4","verse_code":"JER.4.13","label":"13","content":"Mej saib, yeebncuab tuaj ib yaam le tej twv fuab dlub. Nwg tej tsheb neeg dlha tuaj ib yaam le nthwv cua dlaaj cua dlub ntsawj, hab nwg tej neeg dlha ceev dlua dlaav yaa. Peb swb lawm! Peb puamtsuaj lawm!"},{"bible_id":"1726","chapter_code":"JER.4","verse_code":"JER.4.14","label":"14","content":"Yeluxalees, ca le ntxuav tej kev phem huv koj lub sab kuas huv, koj txhaj yuav dlim koj lub txim. Koj tseem yuav xaav txug tej kev txhum ntawd moog txug thaus twg?"},{"bible_id":"1726","chapter_code":"JER.4","verse_code":"JER.4.15","label":"15","content":"Muaj tuabneeg xaa xuv tsi zoo huv lub nroog Daas hab sau Efalayees TEJ ROOB tuaj."},{"bible_id":"1726","chapter_code":"JER.4","verse_code":"JER.4.16","label":"16","content":"Puab tuaj ceebtoom rua txhua tsaav tuabneeg hab Yeluxalees has tas yeebncuab taabtom tuaj ntawm lub tebchaws dleb heev tuaj. Cov yeebncuab ntawd yuav tuaj qw tawmtsaam cov Yudas tej nroog,"},{"bible_id":"1726","chapter_code":"JER.4","verse_code":"JER.4.17","label":"17","content":"hab yuav vij lub nroog Yeluxalees ib yaam le cov tuabneeg zuv teb, rua qhov cov tuabneeg huv Yeluxalees ntxeev sab rua tug TSWV. Tug TSWV has le ntawd."},{"bible_id":"1726","chapter_code":"JER.4","verse_code":"JER.4.18","label":"18","content":"Yudas, koj coj kev puamtsuaj rov lug raug koj, rua qhov koj ua koj lub neej hab koj teg num lawv le koj sab nyam xwb. Tub yog koj tej kev txhum ua rua koj raug kev txomnyem ntaag; txujkev txomnyem ntawd yuav ua rua koj qhuav sab qhawv."},{"bible_id":"1726","chapter_code":"JER.4","verse_code":"JER.4.19","label":"19","content":"Tug mob! Kuv nyaj tsi taug kuv tug mob lawm! Kuv lub sab! Kuv lub sab puag taag lawm! Kuv nov tej suab xyu hab tej suab sis ntaus sis tua nrov, ua rua kuv nyob tsi tswm le."},{"bible_id":"1726","chapter_code":"JER.4","verse_code":"JER.4.20","label":"20","content":"Kev puamtsuaj ib yaam taag ib yaam tuaj, ua rua lub tebchaws puag ntsoog taag. Tuab ntsais muag xwb peb tej tsev ntaub puamtsuaj taag; hab tej ntaub qhovrais ndluag taag ua tej dlaim."},{"bible_id":"1726","chapter_code":"JER.4","verse_code":"JER.4.21","label":"21","content":"Kuv tseem yuav pum tej chij kws kwv ntaus rog, hab nov tej suab xyu hab suab raaj nrov moog txug thaus twg?"},{"bible_id":"1726","chapter_code":"JER.4","verse_code":"JER.4.22","label":"22","content":"Tug TSWV has tas, \u201cKuv tsaav tuabneeg ruag kawg nkaus; puab tsi paub kuv. Puab zoo ib yaam le tej mivnyuas kws ruag; puab tsi totaub le. Puab tsuas txawj moog ua kev phem kev qas xwb, tabsis puab tsi paub ua qhov zoo.\u201d"},{"bible_id":"1726","chapter_code":"JER.4","verse_code":"JER.4.23","label":"23","content":"Kuv saib lub nplajteb, mas nwg nyob qhuav nkuag ca; hab saib rua sau nruab ntug tsi pum qhov kaaj le."},{"bible_id":"1726","chapter_code":"JER.4","verse_code":"JER.4.24","label":"24","content":"Kuv tsaa muag saib sau tej roob, pum tej roob ua zug koog, hab tej pov roob los nyob tsi tug."},{"bible_id":"1726","chapter_code":"JER.4","verse_code":"JER.4.25","label":"25","content":"Kuv saib tsi pum muaj tuabneeg le; txawm yog tej noog los yaa tsiv taag."},{"bible_id":"1726","chapter_code":"JER.4","verse_code":"JER.4.26","label":"26","content":"Lub tebchaws kws aav rog hab zoo qoob los ua suabpuam taag, tej nroog huv lub tebchaws los puamtsuaj taag vim tug TSWV txujkev chim."},{"bible_id":"1726","chapter_code":"JER.4","verse_code":"JER.4.27","label":"27","content":"(Tug TSWV has tas lub tebchaws yuav nyob qhuav nkuag ca, tabsis nwg yuav tsi ua kuas puamtsuaj taagnrho.)"},{"bible_id":"1726","chapter_code":"JER.4","verse_code":"JER.4.28","label":"28","content":"Lub nplajteb yuav quaj ntsuag, hab lub ntuj yuav tsaus nti. Tug TSWV has le caag, nwg yeej tsi hloov le; nwg txav txim sab le caag, nwg yeej tsi thim le."},{"bible_id":"1726","chapter_code":"JER.4","verse_code":"JER.4.29","label":"29","content":"Thaus nov tej suab neeg dlha hab tej suab neevnti nrov, txhua tug yuav tsiv tawm; ibtxha yuav tsiv moog rua huv haav zoov, ibtxha yuav nce moog rua sau tej roob zeb. txhua lub nroog yuav nyob qhuav nkuag ca hab yuav tsi muaj tuabneeg nyob huv ntxiv le lawm."},{"bible_id":"1726","chapter_code":"JER.4","verse_code":"JER.4.30","label":"30","content":"Yeluxalees, koj raug puamtsuaj lawm! Vim le caag koj naav tej rig tsho lab, vim le caag koj coj saw nyaj saw kub hab zaas qhovmuag? Koj tseev zaam kuas koj zoo nkauj, tabsis tsi muaj qaabhau! Koj tej hluas nraug tso koj tseg hab puab xaav muab koj tua povtseg lawm xwb."},{"bible_id":"1726","chapter_code":"JER.4","verse_code":"JER.4.31","label":"31","content":"Kuv nov koj lub suab quaj ib yaam le tug quaspuj kws yug mivnyuas, hab qw ib yaam le tug quaspuj kws yug thawj tug mivnyuas, lub suab ntawd yog Yeluxalees lub suab quaj fuas sav, nwg xyaab nwg txhais teg hab has tas, \u201cKuv puamtsuaj lawm! Puab taabtom tuaj muab kuv tua povtseg!\u201d"},{"bible_id":"1726","chapter_code":"JER.5","verse_code":"JER.5.1","label":"1","content":"Cov tuabneeg kws nyob huv lub nroog Yeluxalees, ca le moog rua tom tej kev! Tsaa muag saib puagncig mej! Mej saib kuas tseeb! Moog nrhav tom tej kab tej khw saib puas muaj ib tug tuabneeg ncaaj nceeg hab muab sab npuab Vaajtswv? Yog mej nrhav tau tug tuabneeg ncaaj nceeg, ces tug TSWV yuav zaam Yeluxalees lub txim."},{"bible_id":"1726","chapter_code":"JER.5","verse_code":"JER.5.2","label":"2","content":"Txawm yog mej has tas, mej pehawm tug TSWV, mej has le ntawd, tabsis mej tsi ua lawv le mej has."},{"bible_id":"1726","chapter_code":"JER.5","verse_code":"JER.5.3","label":"3","content":"Qhov tseemceeb, tug TSWV xaav kuas mej muaj txujkev ncaaj nceeg xwb. Tug TSWV nplawm mej, tabsis mej tsi quavntsej; nwg ntaus mej, tabsis mej tsi xyum ua zoo. Mej tawv ncauj heev hab tsi tso mej tej kev txhum tseg le."},{"bible_id":"1726","chapter_code":"JER.5","verse_code":"JER.5.4","label":"4","content":"Kuv xaav has tas, \u201cCov tuabneeg nuav tsi meejpem hab tsi paub qaabhau le. Puab ua le tuabneeg ruag, puab tsi paub ua tej kws puab tug Vaajtswv nyam, hab puab tsi paub tej kws Vaajtswv xaav kuas puab ua."},{"bible_id":"1726","chapter_code":"JER.5","verse_code":"JER.5.5","label":"5","content":"Kuv yuav moog cuag cov tuabneeg kws muaj meejmom hab nrug puab thaam. Puab paub tej kws puab tug Vaajtswv nyam, hab puab paub tej kws tug TSWV xaav kuas puab ua.\u201d Tabsis puab txhua tug tsi leeg paub tug TSWV lub fwjchim hab tsi noog nwg lug."},{"bible_id":"1726","chapter_code":"JER.5","verse_code":"JER.5.6","label":"6","content":"Vim le ntawd tsuv ntxhuav txhaj tawm huv haav zoov lug tum puab; maa yuav lug tom taj suabpuam lug muab puab dlua kuas ndluag ua tej dlaim, hab tsuv txaij yuav nyaag lug rua huv puab tej nroog. Yog puab tawm moog rua saab nrau, puab yuav raug dlua ua tej dlaim vim puab ua kev txhum ntau heev, hab tso Vaajtswv tseg zug zug lawm."},{"bible_id":"1726","chapter_code":"JER.5","verse_code":"JER.5.7","label":"7","content":"Tug TSWV has tas, \u201cVim le caag kuv txhaj zaam txim rua kuv tsaav tuabneeg? Puab tso kuv tseg hab moog pe tej mlom kws tsi yog Vaajtswv lawm. Kuv pub kuv tsaav tuabneeg tau noj tsau npo, tabsis puab moog ua kev nkauj kev nraug hab siv puab lub sijhawm moog ntxag tej namndlav."},{"bible_id":"1726","chapter_code":"JER.5","verse_code":"JER.5.8","label":"8","content":"Puab zoo ib yaam le tej txiv neeg qus kws rog hab xaav phuv maum; puab xaav ntsoov rua txujkev ntxag luas tej quaspuj."},{"bible_id":"1726","chapter_code":"JER.5","verse_code":"JER.5.9","label":"9","content":"Puas tsimnyog ca kuv rau txim rua puab, vim puab tej kev txhum? Hab ca kuv ua pauj rua tsaav tuabneeg kws ua le nuav?"},{"bible_id":"1726","chapter_code":"JER.5","verse_code":"JER.5.10","label":"10","content":"Kuv yuav ca yeebncuab tuaj txav kuv tsaav tuabneeg tej vaaj txiv maab povtseg, tabsis tsi pub ua kuas puab tuag taag, kuv yuav kuas yeebncuab muab tej ceg txiv maab ntshua povtseg; rua qhov tej ceg txiv maab ntawd tsi yog kuv le."},{"bible_id":"1726","chapter_code":"JER.5","verse_code":"JER.5.11","label":"11","content":"Cov Yixalayees hab cov Yudas tsi muab sab npuab kuv hlo le. Kuv yog tug TSWV kws has le ntawd.\u201d"},{"bible_id":"1726","chapter_code":"JER.5","verse_code":"JER.5.12","label":"12","content":"Tug TSWV tsaav tuabneeg tsi leeg paub nwg hab has tas, \u201cNwg yeej yuav tsi ua le caag rua peb le!  Yuav tsi muaj kev puamtsuaj lug raug peb! Yuav tsi muaj kev tsuv kev rog lossis kev tshaib kev nqhes lug raug peb le!\u201d"},{"bible_id":"1726","chapter_code":"JER.5","verse_code":"JER.5.13+JER.5.14","label":"13-14","content":"Puab has tas cov cev Vaajtswv lug tso ncua xwb, puab yeej tsi nov tug TSWV has rua puab le. Tabsis tug TSWV kws yog Vaajtswv tug muaj Fwjchim Luj kawg nkaus has rua kuv tas, \u201cYelemis, vim cov tuabneeg nuav has lug saib tsi taug kuv le ntawd, kuv yuav muab kuv tej lug kws kub cuag suavtawg tso rua huv koj qhovncauj. Cov tuabneeg ntawd yuav zoo ib yaam le tej tawg, suavtawg yuav kub puab taag dlu lug.\u201d"},{"bible_id":"1726","chapter_code":"JER.5","verse_code":"JER.5.15","label":"15","content":"Cov Yixalayees, tug TSWV yuav coj ib tsaav tuabneeg kws nyob dleb heev tuaj tawmtsaam mej. Yog tsaav tuabneeg kws muaj zug hab nyob ntev lug lawm. Mej tsi paub tsaav tuabneeg ntawd tej lug le."},{"bible_id":"1726","chapter_code":"JER.5","verse_code":"JER.5.16","label":"16","content":"Puab cov tubrog kws tua neevnti muaj zug heev, hab puab tua tsi taabncuab leejtwg le."},{"bible_id":"1726","chapter_code":"JER.5","verse_code":"JER.5.17","label":"17","content":"Puab yuav noj mej tej qoob hab tej zaub mov; puab yuav tua mej tej tub tej ntxhais kuas tuag taag. Puab yuav tua mej tej tsaj txhu hab yuav txav mej tej txiv maab hab ntuv tej txiv ncuav pas povtseg. Tej nroog muaj ntsaa yeej kws mej ca sab rua yuav raug yeebncuab tej tubrog muab tsoo pob puag taag."},{"bible_id":"1726","chapter_code":"JER.5","verse_code":"JER.5.18","label":"18","content":"Tug TSWV has tas, \u201cTxawm yog le caag los nub ntawd, kuv yuav tsi pub kuas kuv tsaav tuabneeg tuag tu noob."},{"bible_id":"1726","chapter_code":"JER.5","verse_code":"JER.5.19","label":"19","content":"Yelemis, thaus puab nug has tas, vim le caag kuv ua tej nuav, koj has rua puab tas, vim puab tso kuv tseg hab moog pe luas lwm tsaav tuabneeg tej vaajtswv huv mej lub tebchaws, yog le ntawd puab yuav tau moog pe lwm tsaav tuabneeg tej vaajtswv nyob rua lwm tebchaws.\u201d"},{"bible_id":"1726","chapter_code":"JER.5","verse_code":"JER.5.20","label":"20","content":"Tug TSWV has tas, \u201cKoj ca le moog has rua Yakhauj cov xeebntxwv huv tebchaws Yudas has tas,"},{"bible_id":"1726","chapter_code":"JER.5","verse_code":"JER.5.21","label":"21","content":"Mej cov kws yog tuabneeg ruag hab tsi totaub, ca le tig pobntseg noog kuv tej lug; mej muaj qhovmuag tabsis tsi pum kev hab muaj pobntseg, tabsis tsi nov lug."},{"bible_id":"1726","chapter_code":"JER.5","verse_code":"JER.5.22","label":"22","content":"Kuv yog tug TSWV; vim le caag mej tsi fwm kuv? Vim le caag mej tsi ntshai kuv tshee nyo ntawm kuv lub xubndlag? Kuv muab lub taj xuabzeb ua nrim quas dlej havtxwv, yog tug nrim kws nyob moog ibtxhis tsi muaj leejtwg hlaa dlhau. Txawm yog havtxwv ntsawj tuaj los yuav tsi dlhau hab havtxwv ndlaas tuaj los yuav tsi pob."},{"bible_id":"1726","chapter_code":"JER.5","verse_code":"JER.5.23","label":"23","content":"Tabsis mej yog tuabneeg tawv ncauj hab ntxeev sab, mej moog xu quas dlaag rua ib caag hab tso kuv tseg."},{"bible_id":"1726","chapter_code":"JER.5","verse_code":"JER.5.24","label":"24","content":"Txawm yog kuv tso naag lug lawv caij lawv nyoog rua mej hab pub mej muaj qoobloo sau txhua xyoo los mej tsi paub fwm kuv le.\u201d"},{"bible_id":"1726","chapter_code":"JER.5","verse_code":"JER.5.25","label":"25","content":"Mej tej kev txhum ua rua mej tsi tau txais Vaajtswv tej koob moov."},{"bible_id":"1726","chapter_code":"JER.5","verse_code":"JER.5.26","label":"26","content":"\u201cMuaj ib cov tuabneeg sab phem nyob nrug kuv tsaav tuabneeg; puab pw zuv tog ib yaam le tej tuabneeg nthuav tsig cuab noog,  tabsis yog puab cuab muv kuas maag tuabneeg."},{"bible_id":"1726","chapter_code":"JER.5","verse_code":"JER.5.27","label":"27","content":"Tej tuabneeg moog cuab tau noog puv tawb le caag, cov tuabneeg sab phem moog fuab luas tej khoom lug puv tsev ib yaam le ntawd. Vim le ntawd puab txhaj npluanuj hab muaj fwjchim,"},{"bible_id":"1726","chapter_code":"JER.5","verse_code":"JER.5.28","label":"28","content":"hab muaj noj muaj haus nplua mag ua rua puab rog. Puab ua kev phem kev qas tsi paub dlhuav le. Puab tsi paab tsaa tej mivnyuas ntsuag cai lossis tsi ua ncaaj rua cov tuabneeg kws raug luas tsimtxom."},{"bible_id":"1726","chapter_code":"JER.5","verse_code":"JER.5.29","label":"29","content":"\u201cTabsis kuv kws yog tug TSWV, yuav rau txim rua puab, vim tej kws puab ua ntawd; kuv yuav ua pauj rua tsaav tuabneeg nuav."},{"bible_id":"1726","chapter_code":"JER.5","verse_code":"JER.5.30","label":"30","content":"Muaj ib yaam xwm phem kws xaav tsi thoob tshwm rua huv lub tebchaws nuav:"},{"bible_id":"1726","chapter_code":"JER.5","verse_code":"JER.5.31","label":"31","content":"Cov cevlug has lug dlaag xwb; cov povthawj tswjfwm cov pejxeem lawv le cov cevlug has, hab kuv tsaav tuabneeg tsi caam le. Tabsis thaus kawg puab yuav ua le caag?\u201d"},{"bible_id":"1726","chapter_code":"JER.6","verse_code":"JER.6.1","label":"1","content":"Cov Npeenyamees, mej ca le tsiv kuas dlim! Ca le tawm huv lub nroog Yeluxalees moog! Mej ca le tshuab raaj tshuab xyu kuas nrov ntshu nrooj huv Tekau-as hab rauv tawg huv Npethes Hakhelees kuas nchu paa! Kev txomnyem hab kev puamtsuaj yuav tuaj saab qaumteb tuaj raug mej."},{"bible_id":"1726","chapter_code":"JER.6","verse_code":"JER.6.2","label":"2","content":"Lub nroog Xi-oos zoo nkauj kawg le, tabsis yuav raug puamtsuaj taag;"},{"bible_id":"1726","chapter_code":"JER.6","verse_code":"JER.6.3","label":"3","content":"tej vaajntxwv hab puab tej tubrog yuav tuaj tsuam yeej rua qhov ntawd. Puab yuav tsaa puab tej tsevntaub lawv le puab sab nyam puagncig lub nroog."},{"bible_id":"1726","chapter_code":"JER.6","verse_code":"JER.6.4","label":"4","content":"Puab yuav has tas, \u201cCa le npaaj kuas txhij, peb yuav moog tua lub nroog Yeluxalees! Peb yuav moog tua thaus taav su!\u201d Tabsis tom qaab ntawd, puab has tas, \u201cLig heev lawm! Nub tub yuav poob qho hab ntxoov ntxoo lug luas lawm yuav tsaus ntuj."},{"bible_id":"1726","chapter_code":"JER.6","verse_code":"JER.6.5","label":"5","content":"Peb tog kuas tsaus ntuj peb maam moog tua; peb yuav rhuav lub nroog tej chaw faajxwm kuas puamtsuaj taag.\u201d"},{"bible_id":"1726","chapter_code":"JER.6","verse_code":"JER.6.6","label":"6","content":"Tug TSWV kws muaj Fwjchim Luj kawg nkaus has rua cov vaajntxwv ntawd, kuas moog txav ntoo lug meem ua chaw nce moog vij lub nroog Yeluxalees. Tug TSWV has tas, \u201cKuv yuav rau txim rua lub nroog Yeluxalees, vim nwg tsimtxom lwm tug."},{"bible_id":"1726","chapter_code":"JER.6","verse_code":"JER.6.7","label":"7","content":"Dlej txhawv huv lub qhov tshij tuaj le caag, tej kev phem kev qas txhawv huv Yeluxalees tuaj le ntawd. Kuv nov muaj kev nruj kev tsiv hab kev puamtsuaj; lossis kev mob kev nkeeg hab nqaj ndluag ntshaav nrug nyob huv lub nroog ntawd xwb."},{"bible_id":"1726","chapter_code":"JER.6","verse_code":"JER.6.8","label":"8","content":"Cov tuabneeg huv Yeluxalees, ca tej kev txomnyem nuav qha mej lossis ca kuv tso mej tseg; kuv yuav muab mej lub nroog hloov ua suabpuam kuas tsi muaj tuabneeg moog nyob.\u201d"},{"bible_id":"1726","chapter_code":"JER.6","verse_code":"JER.6.9","label":"9","content":"Tug TSWV kws muaj Fwjchim Luj kawg nkaus has rua kuv tas, \u201cCov Yixalayees yuav raug luas lwg kuas dlu lug, ib yaam le tej ceg txiv maab kws luas dle txiv taag lawm. Yog le ntawd, mej yuavtsum paab kuas txhua tug dlim thaus kws tseem muaj sijhawm.\u201d"},{"bible_id":"1726","chapter_code":"JER.6","verse_code":"JER.6.10","label":"10","content":"Kuv txhaj teb has tas, \u201cYog kuv moog has hab ntuag puab, leejtwg yuav noog kuv has? Puab yog tuabneeg tawv ncauj hab tsi noog koj tej lug, puab luag tej kws koj kuas kuv qha rua puab."},{"bible_id":"1726","chapter_code":"JER.6","verse_code":"JER.6.11","label":"11","content":"Koj txujkev chim tawmtsaam puab kub lug huv kuv tuaj, ua rua kuv nyaj tsi taug lawm.\u201d Ces tug TSWV has rua kuv tas, \u201cMuab kuv txujkev chim laub rua sau tej mivnyuas kws nyob ntawm tej kev hab rua tej tub hluas kws tuaj sis sau ua ke. Tej quaspuj hab txivneej yuav raug luas nteg moog, hab tej tuabneeg laug los luas yuav tsi tseg le."},{"bible_id":"1726","chapter_code":"JER.6","verse_code":"JER.6.12","label":"12","content":"Puab tej vaaj tse, tej laj teb hab tej quaspuj luas yuav txeeb coj moog rua lwm tug. Kuv yuav rau txim rua cov tuabneeg huv lub tebchaws nuav."},{"bible_id":"1726","chapter_code":"JER.6","verse_code":"JER.6.13","label":"13","content":"Cov tuabneeg ntawd, tsi has cov numtswv lossis tej pejxeem txhua tug ua tsi ncaaj kuas puab npluanuj; txawm yog cov cev Vaajtswv lug hab cov povthawj los ua tsi ncaaj rua tej pejxeem ib yaam nkaus."},{"bible_id":"1726","chapter_code":"JER.6","verse_code":"JER.6.14","label":"14","content":"Puab yuav has tas kuv tsaav tuabneeg tej qhov txhaab tsuas yog kus mivntsiv xwb. Puab has tas, \u2018Zoo lawm lauj!\u2019 Tabsis qhov tseeb tag yeej tsi tau zoo le."},{"bible_id":"1726","chapter_code":"JER.6","verse_code":"JER.6.15","label":"15","content":"Qhov kws puab ua kev phem kev qas le ntawd, puab puas paub txaajmuag? Puab yeej tsi paub txaajmuag le. Puab tub tsi paub has tas, ua le ntawd puab yuav poob ntsejmuag; yog le ntawd, puab txhaj poob ntsejmuag le lwm tug kws tub poob lawm. Thaus kuv rau txim rua puab, yog nub kawg rua puab lawm! Kuv yog tug TSWV kws has le ntawd.\u201d"},{"bible_id":"1726","chapter_code":"JER.6","verse_code":"JER.6.16","label":"16","content":"Tug TSWV has rua nwg tsaav tuabneeg has tas, \u201cMej ca le moog sawv tom tej kev tshuam saib hab nug luas has tas, tej qub kev thaus u nyob qhov twg hab txujkev kws zoo dlua ndlais yog txuj twg? Mej ca le taug txuj ntawd, mej txhaj yuav tau nyob kaaj sab lug.\u201d Tabsis puab teb has tas, \u201cPeb yuav tsi ua le ntawd.\u201d"},{"bible_id":"1726","chapter_code":"JER.6","verse_code":"JER.6.17","label":"17","content":"Tug TSWV tsaa ib cov tuabneeg moog zuv tog noog luas tshuab raaj tshuab xyu ceebtoom rua suavdlawg. Tabsis puab teb has tas, \u201cPeb tsi noog.\u201d"},{"bible_id":"1726","chapter_code":"JER.6","verse_code":"JER.6.18","label":"18","content":"Yog le ntawd, tug TSWV txhaj has tas, \u201cTxhua tsaav tuabneeg, mej ca le tig qhovntsej noog, mej txhaj paub has tas, yuav muaj xwm dlaabtsi tshwmsim lug raug kuv tsaav tuabneeg."},{"bible_id":"1726","chapter_code":"JER.6","verse_code":"JER.6.19","label":"19","content":"Lub nplajteb, koj ca le noog kuv has; kuv yuav tso kev puamtsuaj lug raug tsaav tuabneeg nuav, rua qhov puab tsi noog kuv lug hab tsi ua lawv le kuv tej lug qha."},{"bible_id":"1726","chapter_code":"JER.6","verse_code":"JER.6.20","label":"20","content":"Tej moov tshuaj tsw qaab kws puab coj huv tebchaws Senpas lossis tej txumlom kws puab coj huv lub tebchaws dleb heev tuaj, yuav muaj nqes dlaabtsi rua kuv? Kuv yuav tsi txais puab tej khoom fij hab tej tsaj kws puab coj tuaj hlawv fij."},{"bible_id":"1726","chapter_code":"JER.6","verse_code":"JER.6.21","label":"21","content":"Kuv yuav ua kuas cov tuabneeg ntawd dlawm qaug. Puab tej txiv tub, tej phoojywg hab tej tuabneeg zej zog yuav tuag taag huv tuabsi.\u201d"},{"bible_id":"1726","chapter_code":"JER.6","verse_code":"JER.6.22","label":"22","content":"Tug TSWV has tas, \u201cYuav muaj tuabneeg tuaj huv lub tebchaws peg saab qaumteb tuaj; puab yog tsaav tuabneeg muaj fwjchim kws nyob dleb heev taabtom npaaj tuaj ua rog."},{"bible_id":"1726","chapter_code":"JER.6","verse_code":"JER.6.23","label":"23","content":"Puab tuav rawv ntaaj hab neevnti ntawm teg; puab yog cov tuabneeg kws ua nruj ua tsiv hab tsi taabncuab leejtwg le. Puab caij neeg dlha nrov nroo ntwg tuaj cuag dlej havtxwv ndlaas. Puab npaaj nrooj yuav tua lub nroog Yeluxalees.\u201d"},{"bible_id":"1726","chapter_code":"JER.6","verse_code":"JER.6.24","label":"24","content":"Cov tuabneeg kws nyob huv lub nroog Yeluxalees has tas, \u201cThaus peb nov tej xwm nuav, peb tej teg tsaug leeg tsaa tsi taug. Peb ntshai heev ib ce mob lwj ntsuav ib yaam le tug quaspuj kws mob plaab yug mivnyuas."},{"bible_id":"1726","chapter_code":"JER.6","verse_code":"JER.6.25","label":"25","content":"Peb tsi muaj peevxwm tawm moog rua tom tej ntug zog, lossis taug kev moog rua qhov twg le, rua qhov peb cov yeebncuab yeej npaaj rawv tog tua peb xwb, ua rua peb ntshai kawg le.\u201d"},{"bible_id":"1726","chapter_code":"JER.6","verse_code":"JER.6.26","label":"26","content":"Tug TSWV has rua nwg tsaav tuabneeg tas, \u201cMej ca le npua ntaub tsaaj hab dlaa qhov tshauv. Quaj kua muag ndlwg lawg ib yaam le mej quaj mej tug tub kws mej hlub tuag, rua qhov tuab ntsais muag xwb, yeebncuab tub tuaj tua mej lawm."},{"bible_id":"1726","chapter_code":"JER.6","verse_code":"JER.6.27","label":"27","content":"Yelemis, koj ca le sim kuv tsaav tuabneeg ib yaam le koj sim tooj sim hlau, saib puab yog tuabneeg zoo le caag."},{"bible_id":"1726","chapter_code":"JER.6","verse_code":"JER.6.28","label":"28","content":"Puab yog tuabneeg ntxeev sab, tawv ncauj hab puab tawv npaum nkaus le tej tooj hab tej hlau. Puab yog tuabneeg tsi ncaaj hab nyam nkawg xaiv rua nuav rua u."},{"bible_id":"1726","chapter_code":"JER.6","verse_code":"JER.6.29","label":"29","content":"Lub yeejvub yeej kub kawg lawm, tabsis tej quav tooj quav hlau tseem tsi yaaj hab ndlwg tawm le. Txawm yog kuv muab kuv tsaav tuabneeg nchuav dlua los yuav tsi muaj nqes dlaabtsi, rua qhov tseem muaj cov tuabneeg ua phem nrug puab nyob."},{"bible_id":"1726","chapter_code":"JER.6","verse_code":"JER.6.30","label":"30","content":"Suavdlawg yuav hu puab has tas, yog tej quav tooj quav hlau kws tsi muaj nqes, rua qhov kuv kws yog tug TSWV tso puab tseg lawm.\u201d"},{"bible_id":"1726","chapter_code":"JER.7","verse_code":"JER.7.1+JER.7.2+JER.7.3","label":"1-3","content":"Tug TSWV kuas kuv moog rua ntawm lub roojvaag kws moog rua huv lub Tuamtsev, qhov chaw kws cov Yudas tuaj pehawm tug TSWV. Tug TSWV kuas kuv sawv ntawm roojvaag qha tug TSWV kws yog cov Yixalayees tug Vaajtswv kws muaj Fwjchim Luj kawg nkaus tej lug rua puab has tas, \u201cMej ca le tso plhuav mej lub neej qub hab mej tej num tsi zoo kws mej ua tseg, hab tig lug ua lub neej tshab, kuv txhaj yuav pub mej nyob ntawm nuav."},{"bible_id":"1726","chapter_code":"JER.7","verse_code":"JER.7.4","label":"4","content":"Mej tsi xob ntseeg luas tej lug kws dlaag has tas, \u2018Peb dlim lawm! Ntawm nuav yog tug TSWV lub Tuamtsev, ntawm nuav yog tug TSWV lub Tuamtsev, ntawm nuav yog tug TSWV lub Tuamtsev!\u2019"},{"bible_id":"1726","chapter_code":"JER.7","verse_code":"JER.7.5","label":"5","content":"\u201cMej ca le tso plhuav mej lub neej qub hab tej num tsi zoo kws mej ua tseg, ib leeg ua ncaaj rua ib leeg."},{"bible_id":"1726","chapter_code":"JER.7","verse_code":"JER.7.6","label":"6","content":"Tsi xob quab yuam lwm tsaav tuabneeg, cov mivnyuas ntsuag hab tej puj ntsuag. Tsi xob tua tej tuabneeg tsi muaj txim kws nyob huv mej lub tebchaws. Tsi xob pe luas tej vaajtswv, rua qhov tej ntawd yuav ua rua mej raug kev puamtsuaj."},{"bible_id":"1726","chapter_code":"JER.7","verse_code":"JER.7.7","label":"7","content":"Yog mej ua lub neej tshab, kuv txhaj yuav pub mej nyob huv lub tebchaws kws kuv muab rua mej cov yawmkoob ua puab tug moog ibtxhis lawm."},{"bible_id":"1726","chapter_code":"JER.7","verse_code":"JER.7.8","label":"8","content":"\u201cMej sim saib, mej tsuas ca sab rua tej lug dlaag ntxag xwb."},{"bible_id":"1726","chapter_code":"JER.7","verse_code":"JER.7.9","label":"9","content":"Mej ua tubsaab, tua tuabneeg, ntxag luas quaspuj luas quasyawg, dlaag twv ntuj twv teb, tua tsaj fij rua Npa-aas hab pe luas tej vaajtswv kws mej yeej tsi tau pe dlua le."},{"bible_id":"1726","chapter_code":"JER.7","verse_code":"JER.7.10","label":"10","content":"Mej ua tej kws kuv ntxub los mej tseem muaj plhus tuaj sawv taabmeeg kuv huv lub Tuamtsev hab khaav has tas, \u2018Peb tub dlim lawm!\u2019"},{"bible_id":"1726","chapter_code":"JER.7","verse_code":"JER.7.11","label":"11","content":"Mej xaav has tas, kuv lub Tuamtsev yog qhov chaw rua tej tubsaab tuaj nkaum nua los? Kuv tub pum tej kws mej ua taag lawm."},{"bible_id":"1726","chapter_code":"JER.7","verse_code":"JER.7.12","label":"12","content":"Mej ca le moog rua peg lub nroog Silaus  hab saib lub chaw kws yaav taag lug kuv xaiv tseg ua thawj lub chaw rua suavdlawg pehawm kuv, saib zoo le caag lawm. Kuv ua rua lub nroog ntawd puamtsuaj taag, tub yog vim kuv tsaav tuabneeg Yixalayees ua kev phem kev qas."},{"bible_id":"1726","chapter_code":"JER.7","verse_code":"JER.7.13","label":"13","content":"Mej tau ua tej kev txhum kws kuv has ntawd lawm. Txawm yog kuv ntuag mej ntau zag lawm los mej tsi noog kuv has le, hab thaus kuv hu mej los mej tsi teb,"},{"bible_id":"1726","chapter_code":"JER.7","verse_code":"JER.7.14","label":"14","content":"yog le ntawd, kuv yuav rhuav lub Tuamtsev kws mej ca sab rua ib yaam le kuv rhuav lub nroog Silaus lawm. Thaaj chaw kws kuv muab rua mej cov yawmkoob hab mej nuav, kuv yuav muab rhuav ib yaam le kuv rhuav lub nroog Silaus hab."},{"bible_id":"1726","chapter_code":"JER.7","verse_code":"JER.7.15","label":"15","content":"Kuv yuav ntab mej tsiv ntawm kuv moog, ib yaam le kuv ntab mej cov kwvtij Yixalayees tawm moog lawm. Kuv yog tug TSWV kws has le ntawd.\u201d"},{"bible_id":"1726","chapter_code":"JER.7","verse_code":"JER.7.16","label":"16","content":"Tug TSWV has tas, \u201cYelemis, koj tsi xob thov kuv paab cov tuabneeg nuav. Koj tsi xob quaj hab thov kuv cawm puab; tsi xob thov kuv zaam txim rua puab, rua qhov kuv yuav tsi noog koj tej lug thov."},{"bible_id":"1726","chapter_code":"JER.7","verse_code":"JER.7.17","label":"17","content":"Koj tsi pum tej kws puab taabtom ua nyob huv cov Yudas tej nroog, hab tom tej kev kws nyob huv lub nroog Yeluxalees los?"},{"bible_id":"1726","chapter_code":"JER.7","verse_code":"JER.7.18","label":"18","content":"Tej mivnyuas moog khaws tawg, cov txivneej rauv tawg, cov quaspuj ntse moov nplej puab ncuav cub coj moog fij rua tug mlom quaspuj kws hu ua \u2018Nam Vaajntxwv Ntuj; puab muab cawv laub fij rua luas lwm tug vaajtswv ua rua kuv chim."},{"bible_id":"1726","chapter_code":"JER.7","verse_code":"JER.7.19","label":"19","content":"Tabsis kuv puas yog tug kws chim? Puab txhaj yog cov kws chim hab poob ntsejmuag.\u2019"},{"bible_id":"1726","chapter_code":"JER.7","verse_code":"JER.7.20","label":"20","content":"Yog le ntawd, kuv yog tug TSWV kws kaav ib puas tsaav yaam, yuav laub kuv txujkev chim lug rua lub Tuamtsev nuav. Kuv yuav laub rua sau tej tuabneeg, tej tsaj txhu, tej ntoo hab tej qoobloo. Kuv txujkev chim zoo ib yaam le lub cubtawg kws tsi muaj leejtwg yuav tua tau."},{"bible_id":"1726","chapter_code":"JER.7","verse_code":"JER.7.21","label":"21","content":"\u201cKuv tsaav tuabneeg, tej tsaj kws mej coj tuaj tua hlawv fij rua kuv, muaj ibtxha mej muab hlawv taagnrho fij rua sau lub thaaj hab muaj ibtxha mej noj tau. Txawm yog txuj kevcai txwv tsi pub noj los kuv kws yog tug TSWV has tas, mej noj tau!\u201d"},{"bible_id":"1726","chapter_code":"JER.7","verse_code":"JER.7.22","label":"22","content":"Thaus kuv coj mej cov yawmkoob tsiv nraag tebchaws Iziv lug, kuv tsi tau has txug tej tsaj kws puab coj tuaj tua hlawv fij lossis lwm yaam khoom fij le."},{"bible_id":"1726","chapter_code":"JER.7","verse_code":"JER.7.23","label":"23","content":"Tabsis kuv has kuas puab noog kuv lug, kuv txhaj yog puab tug Vaajtswv hab puab txhaj yog kuv tsaav tuabneeg. Kuv has kuas puab coj lawv le kuv tej lug, puab lub neej txhaj yuav vaammeej."},{"bible_id":"1726","chapter_code":"JER.7","verse_code":"JER.7.24","label":"24","content":"Tabsis puab tsi noog kuv has lossis tsi quavntsej kuv tej lug le. Puab tawv ncauj hab ua lawv le puab lub sab phem qha puab. Vim le ntawd, puab txhaj ua phem zuj zug hab ua tsi tau zoo le lawm."},{"bible_id":"1726","chapter_code":"JER.7","verse_code":"JER.7.25","label":"25","content":"Txij nub kws mej cov yawmkoob tsiv nraag tebchaws Iziv lug txug nwgnuav, kuv khaiv kuv cov tubkhai kws yog cov cev kuv lug tuaj cevlug rua mej tsi tu ncua le."},{"bible_id":"1726","chapter_code":"JER.7","verse_code":"JER.7.26","label":"26","content":"Tabsis mej tsi quavntsej lossis tsi noog puab tej lug qha. Mej seem hajyam tawv ncauj hab ntxeev sab ua phem tshaaj mej cov yawmkoob."},{"bible_id":"1726","chapter_code":"JER.7","verse_code":"JER.7.27","label":"27","content":"\u201cYog le ntawd Yelemis, koj yuav pav tej lug nuav rua kuv tsaav tuabneeg, tabsis puab yuav tsi noog koj has; koj hu puab tabsis puab yuav tsi teb."},{"bible_id":"1726","chapter_code":"JER.7","verse_code":"JER.7.28","label":"28","content":"Koj yuav has rua puab tas, puab yog tsaav tuabneeg kws tsi noog tug TSWV kws yog puab tug Vaajtswv lug, txawm yog kuv rau txim rua puab los puab tsi zeem le. Puab tsi ca sab rua kuv, tsi muaj leejtwg has txug kuv le lawm.\u201d"},{"bible_id":"1726","chapter_code":"JER.7","verse_code":"JER.7.29","label":"29","content":"\u201cCov tuabneeg kws nyob huv lub nroog Yeluxalees, mej ca le quaj ntsuag; mej ca le txav mej tej plaubhau hab coj moog povtseg, ca le moog hu zaaj nkauj quaj ntsuag sau tej ncov roob, rua qhov kuv kws yog tug TSWV chim rua mej, kuv txhaj tso kuv tsaav tuabneeg tseg lawm."},{"bible_id":"1726","chapter_code":"JER.7","verse_code":"JER.7.30","label":"30","content":"\u201cCov Yudas ua phem ua qas kawg le. Puab muab puab tej mlom kws kuv ntxub coj tuaj tso rua huv kuv lub Tuamtsev, ua rua lub Tuamtsev tsi huv lawm."},{"bible_id":"1726","chapter_code":"JER.7","verse_code":"JER.7.31","label":"31","content":"Puab tseem teeb tau ib lub thaaj hu ua Taufes rua huv lub Haav Hinoos, ua chaw rua puab coj puab tej tub tej ntxhais moog tua hlawv fij. Tabsis kuv tsi tau kuas puab ua le ntawd, kuv tsi tau xaav txug tej ntawd le."},{"bible_id":"1726","chapter_code":"JER.7","verse_code":"JER.7.32","label":"32","content":"Yog le ntawd, muaj ib nub suavdlawg yuav tsi hu has tas Taufes lossis lub Haav Hinoos lawm, tabsis yuav hu ua lub Haav Tua Tuabneeg. Luas yuav coj tej tuabneeg tuag tuaj log rua ntawd, rua qhov tsi muaj chaw log tuag lawm."},{"bible_id":"1726","chapter_code":"JER.7","verse_code":"JER.7.33","label":"33","content":"Tej noog hab tej tsaj nruab nraag yuav lug noj tej cev tuag ntawd, hab tsi muaj leejtwg yuav lawv tej tsaj ntawd tsiv."},{"bible_id":"1726","chapter_code":"JER.7","verse_code":"JER.7.34","label":"34","content":"Lub tebchaws ntawd yuav ua suabpuam. Kuv yuav ua kuas tej suab raaj suab qeej kws nrov lomzem hab kev noj tshoob haus kug huv cov Yudas tej nroog hab huv lub nroog Yeluxalees tej kev ntsag moog."},{"bible_id":"1726","chapter_code":"JER.8","verse_code":"JER.8.1","label":"1","content":"\u201cLub sijhawm ntawd luas yuav tuaj khawb cov Yudas tej vaajntxwv, tej numtswv, cov povthawj, cov cev kuv lug hab cov pejxeem kws nyob huv lub nroog Yeluxalees tej pobtxhaa tawm huv puab tej qhov ntxaa moog."},{"bible_id":"1726","chapter_code":"JER.8","verse_code":"JER.8.2","label":"2","content":"Tsimnyog sau tej pobtxhaa ntawd coj moog log, tabsis luas muab puab tej pobtxhaa tso pawg lug rua sau npoo aav ib yaam le tej quav nyuj. Luas yuav muab tej pobtxhaa ntawd tso rua lub nub, lub hli hab tej nubqub zab, yog lub nub lub hli hab tej nubqub kws puab teev, puab pe, puab moog tuavxaam hab puab nyam."},{"bible_id":"1726","chapter_code":"JER.8","verse_code":"JER.8.3","label":"3","content":"Cov tuabneeg kws seem ntawm tsaav tuabneeg kws ua phem ua qas nuav, puab nyob ntawm tej chaw kws kuv ntab puab moog nyob, puab yuav ntshaw tuag tshaaj ntshaw ua neej nyob. Kuv yog tug TSWV kws muaj Fwjchim Luj kawg nkaus has le ntawd.\u201d"},{"bible_id":"1726","chapter_code":"JER.8","verse_code":"JER.8.4","label":"4","content":"Tug TSWV kuas kuv has rua nwg tsaav tuabneeg has tas, \u201cTug tuabneeg kws qaug lawm txawm yuav tsi sawv le los? Tug tuabneeg kws yuam kev lawm txawm yuav tsi thim rov lug le los?"},{"bible_id":"1726","chapter_code":"JER.8","verse_code":"JER.8.5","label":"5","content":"Kuv tsaav tuabneeg, vim le caag mej tsiv ntawm kuv moog, mej txawm tsi tig rov lug cuag kuv le lawm? Mej nyam mej tej mlom heev, mej txhaj tsi rov lug cuag kuv."},{"bible_id":"1726","chapter_code":"JER.8","verse_code":"JER.8.6","label":"6","content":"Kuv ua tuab zoo noog, tabsis mej tsi has tej lug tseeb le. Mej cov tsi muaj ib tug kws txawj tu sab rua nwg tej kev txhum; mej cov tsi muaj ib tug nug has tas, \u2018Kuv ua txhum dlaabtsi?\u2019 Mej txhua tug nyag ua lawv le nyag lub sab nyam ib yaam le tug neeg kws dlha too hauv quas li moog rua huv tshaav rog."},{"bible_id":"1726","chapter_code":"JER.8","verse_code":"JER.8.7","label":"7","content":"Txawm yog tej noog paag hawv los tub paub lub caij kws yaa rov lug rua ntawm nwg lub chaw; tej nquab, tej luv hab tej noog dlej los tub paub lub caij tsiv. Tabsis kuv tsaav tuabneeg, mej tsi paub txuj kevcai kws kuv muab rua mej coj le?"},{"bible_id":"1726","chapter_code":"JER.8","verse_code":"JER.8.8","label":"8","content":"Mej yuav ua le caag has tau tas, mej yog tuabneeg txawj ntse hab mej paub kuv tej kevcai zoo? Mej saib, cov sau kevcai tub muab tej kevcai hloov lawm!"},{"bible_id":"1726","chapter_code":"JER.8","verse_code":"JER.8.9","label":"9","content":"Mej tej tuabneeg txawj ntse yuav raug kev txaajmuag, puab yuav ntshai hab raug nteg moog; puab tub tsi leeg paub kuv tej lug, yuav ua le caag has tas puab muaj tswvyim?"},{"bible_id":"1726","chapter_code":"JER.8","verse_code":"JER.8.10","label":"10","content":"Yog le ntawd, kuv yuav muab puab tej teb rua lwm tug, hab yuav muab puab tej quaspuj rua lwm tug txivneej yuav. Cov tuabneeg ntawd, tsi has tej numtswv lossis tej pejxeem, txhua tug puavleej ua tsi ncaaj kuas puab npluanuj. Txawm yog cov cev kuv lug hab cov povthawj los ua tsi ncaaj rua cov pejxeem ib yaam nkaus."},{"bible_id":"1726","chapter_code":"JER.8","verse_code":"JER.8.11","label":"11","content":"Puab suav has tas, kuv tsaav tuabneeg tej qhov txhaab tsuas yog kus mivntsiv xwb. Puab txhaj has tas, \u2018Zoo lawm lauj!\u2019 Tabsis qhov tseeb tag, yeej tsi tau zoo le."},{"bible_id":"1726","chapter_code":"JER.8","verse_code":"JER.8.12","label":"12","content":"Kuv tsaav tuabneeg, mej tsi txaajmuag rua tej kev phem kev qas kws mej ua le los? Mej tsi paub txaajmuag le; mej tub tsi paub has tas, ua le ntawd mej yuav poob ntsejmuag. Yog le ntawd, mej txhaj poob ntsejmuag le lwm tug kws tub poob ntsejmuag lawm; thaus kuv rau txim rua mej, yog nub kawg rua mej lawm. Kuv yog tug TSWV kws has le ntawd."},{"bible_id":"1726","chapter_code":"JER.8","verse_code":"JER.8.13","label":"13","content":"\u201cKuv xaav sau kuv tsaav tuabneeg ib yaam le tug kws nwg sau nwg tej qoob; tabsis puab zoo ib yaam le tsob txiv maab hab tsob txiv ncuav pas kws tsi txi txiv; txawm yog tej nplooj tub qhuav hab zeeg taag lawm los kuv yuav ca lwm tsaav tuabneeg tuaj txeeb lub tebchaws nuav.\u201d"},{"bible_id":"1726","chapter_code":"JER.8","verse_code":"JER.8.14","label":"14","content":"Tug TSWV tsaav tuabneeg sis nug has tas, \u201cPeb tseem yuav nyob le nuav tog ua dlaabtsi? Peb ca le tsiv moog rua huv tej nroog kws muaj ntsaa yeej hab tuag rua ntawd. Tug TSWV kws yog peb tug Vaajtswv yeej pum zoo ca peb tuag. Tug TSWV muab tshuaj muaj taug rua peb haus, vim peb ua txhum rua nwg lawm."},{"bible_id":"1726","chapter_code":"JER.8","verse_code":"JER.8.15","label":"15","content":"Peb nrhav kev thaajyeeb, tabsis tsi tau ib qhov zoo le; peb nrhav kev khu mob, tabsis tau kev txhawj kev ntshai xwb."},{"bible_id":"1726","chapter_code":"JER.8","verse_code":"JER.8.16","label":"16","content":"Peb cov yeebncuab tub tuaj nyob txhij huv lub nroog Daas lawm; hab peb nov puab tej neeg tshuab zum zawg. Thaus puab cov neeg hee ua rua peb lub tebchaws tseeg nkawg. Peb cov yeebncuab tuaj rhuav peb lub tebchaws hab txhua yaam kws nyob huv, peb lub nroog hab cov tuabneeg kws nyob huv kuas puamtsuaj huv tuabsi.\u201d"},{"bible_id":"1726","chapter_code":"JER.8","verse_code":"JER.8.17","label":"17","content":"Tug TSWV has tas, \u201cMej tsaa qhovmuag saib, kuv yuav tso ib cov naab muaj taug lug rua huv mej; cov naab ntawd yuav tum mej, mej yuav ntxag tsi tau le.\u201d"},{"bible_id":"1726","chapter_code":"JER.8","verse_code":"JER.8.18","label":"18","content":"Kuv txujkev quaj ntsuag kh u tsi tau le; mob kuv lub sab kawg."},{"bible_id":"1726","chapter_code":"JER.8","verse_code":"JER.8.19","label":"19","content":"Mej noog saib! Kuv nov kuv tsaav tuabneeg lub suab quaj thoob plawg lub tebchaws. \u201cTug TSWV tsi nyob sau roob Xi-oos lawm los? Tug vaajntxwv kws kaav Xi-oos tsi nyob lawm los?\u201d Tug TSWV kws yog puab tug Vaajntxwv teb has tas, \u201cVim le caag mej pe mej tej mlom hab nyo taubhau hawm lwm tsaav tuabneeg tej vaajtswv kws tsi muaj qaabhau ua rua kuv chim?\u201d"},{"bible_id":"1726","chapter_code":"JER.8","verse_code":"JER.8.20","label":"20","content":"Tej tuabneeg quaj has tas, \u201cLub caij ntuj kub tub xaus hab lub caij sau qoobloo los tub dlhau lawm, tabsis peb tseem tsi tau dlim.\u201d"},{"bible_id":"1726","chapter_code":"JER.8","verse_code":"JER.8.21","label":"21","content":"Kuv lub sab quaj ntsuag, vim kuv cov tuabneeg raug puamtsuaj lawm; kuv quaj tu sab nrho ua rua kuv ib ce txhaav taag."},{"bible_id":"1726","chapter_code":"JER.8","verse_code":"JER.8.22","label":"22","content":"Txawm tsi muaj tshuaj nyob huv cheebtsaam Nkile-as le los? Txawm tsi muaj kws khu mob nyob qhov ntawd le los? Vim le caag, tsi muaj leejtwg khu kuv tsaav tuabneeg kuas zoo mob le?"},{"bible_id":"1726","chapter_code":"JER.9","verse_code":"JER.9.1","label":"1","content":"Kuv xaav kuas kuv lub taubhau yog lub qhovdlej txhawv, hab ca kuv ob lub qhovmuag ua cav dlej rua kua muag ndlwg; kuv txhaj tau quaj taag nub taag mo rua kuv tsaav tuabneeg kws raug luas tua tuag."},{"bible_id":"1726","chapter_code":"JER.9","verse_code":"JER.9.2","label":"2","content":"Kuv xaav kuas muaj ib lub chaw rua kuv nyob tom taj suabpuam; kuas kuv nyob nrug dleb kuv tsaav tuabneeg. Puab txhua tug yog tuabneeg tsi ncaaj hab yog tuabneeg ntxeev sab."},{"bible_id":"1726","chapter_code":"JER.9","verse_code":"JER.9.3","label":"3","content":"Puab nyam has lug dlaag; puab tsi has lug tseeb, tabsis puab has lug dlaag thoob tebchaws. Tug TSWV has tas, \u201cKuv tsaav tuabneeg ua kev phem kev qas ib yaam taag ib yaam tuaj; hab puab tsi leeg paub has tas kuv yog puab tug Vaajtswv.\u201d"},{"bible_id":"1726","chapter_code":"JER.9","verse_code":"JER.9.4","label":"4","content":"Txhua tug yuavtsum ceevfaaj nwg tug phoojywg; hab tsi muaj leejtwg ntseeg nwg tug kwvtij sab; rua qhov tej kwvtij puavleej has lug dlaag ib yaam le Yakhauj, hab txhua tug puavleej txobthuam nwg tej phoojywg."},{"bible_id":"1726","chapter_code":"JER.9","verse_code":"JER.9.5+JER.9.6","label":"5-6","content":"Puab txhua tug ua tsi ncaaj rua puab tej phoojywg; hab tsi muaj ib tug has lug tseeb le; puab cob puab tug nplaig kuas has lug dlaag, hab tsi tso puab tej kev txhum tseg. puab ua kev phem ib yaam taag ib yaam tuaj, hab ib leeg dlaag ib leeg. Tug TSWV has tas, nwg tsaav tuabneeg tso nwg tseg lawm."},{"bible_id":"1726","chapter_code":"JER.9","verse_code":"JER.9.7","label":"7","content":"Vim le nuav tug TSWV kws muaj Fwjchim Luj kawg nkaus txhaj le has tas, \u201cKuv tsaav tuabneeg ua phem ua qas heev, kuv yuav ua le caag rua puab? Kuv yuav sim puab, kuv yuav muab kuv tsaav tuabneeg nchuav dlua tshab ib yaam le nchuav nyaj."},{"bible_id":"1726","chapter_code":"JER.9","verse_code":"JER.9.8","label":"8","content":"Puab tug nplaig zoo ib yaam le xibxub vug kws tua tuabneeg tuag, puab has lug dlaag ntxag xwb. Txhua tug ua txuj has lug zoo rua tej tuabneeg zej zog, tabsis yog puab cuab muv tog luas xwb."},{"bible_id":"1726","chapter_code":"JER.9","verse_code":"JER.9.9","label":"9","content":"Kuv yuav tsi rau txim rua puab vim tej kws puab ua ntawd los? Kuv yuav tsi ua pauj tsaav tuabneeg kws ua le nuav los? Kuv yog tug TSWV kws has le ntawd.\u201d"},{"bible_id":"1726","chapter_code":"JER.9","verse_code":"JER.9.10","label":"10","content":"Yelemis has tas, \u201cKuv yuav quaj ntsuag rua tej hauv roob, hab quaj rua tej tshaav zaub, rua qhov tej ntawd qhuav taag lawm, hab tsi muaj leejtwg taug kev hlaa qhov ntawd le. Tsi nov tej tsaj nyeg ua suab saab qhov twg le. Tej noog hab tej tsaj qus los tsiv taag lawm.\u201d"},{"bible_id":"1726","chapter_code":"JER.9","verse_code":"JER.9.11","label":"11","content":"Tug TSWV has tas, \u201cKuv yuav ua kuas lub nroog Yeluxalees puamtsuaj taag, hab ca ua chaw rua tej maa nyob; tej nroog huv tebchaws Yudas yuav ua suabpuam tsi muaj tuabneeg nyob.\u201d"},{"bible_id":"1726","chapter_code":"JER.9","verse_code":"JER.9.12","label":"12","content":"Kuv nug has tas, \u201cTug TSWV, vim le caag lub tebchaws nuav yuav qhuav ua suabpuam taag hab tsi muaj tuabneeg taug kev hlaa qhov ntawd le lawm? Leejtwg txhaj yuav txawj ntse hab totaub tej nuav? Koj yuav qha rua leejtwg kuas nwg moog pav rua lwm tug?\u201d"},{"bible_id":"1726","chapter_code":"JER.9","verse_code":"JER.9.13","label":"13","content":"Tug TSWV teb has tas, \u201cTej nuav tshwmsim, tub yog vim kuv tsaav tuabneeg tso kuv tej lug kws kuv qha rua puab tseg lawm. Puab tsi noog hab tsi ua lawv le kuv tej lug."},{"bible_id":"1726","chapter_code":"JER.9","verse_code":"JER.9.14","label":"14","content":"Tabsis puab tawv ncauj hab moog pe tej mlom Npa-aas ib yaam le puab cov yawmkoob qha puab pe."},{"bible_id":"1726","chapter_code":"JER.9","verse_code":"JER.9.15","label":"15","content":"Yog le ntawd, koj ca le saib tej kws kuv kws yog cov Yixalayees tug Vaajtswv kws muaj Fwjchim Luj kawg nkaus yuav ua, kuv yuav muab nroj ab rua kuv tsaav tuabneeg noj hab muab tshuaj muaj taug rua puab haus."},{"bible_id":"1726","chapter_code":"JER.9","verse_code":"JER.9.16","label":"16","content":"Kuv yuav muab puab ntab moog nrug lwm tsaav tuabneeg kws puab hab puab cov yawmkoob tsi tau paub hab tsi tau pum dlua nyob. Hab kuv yuav ca yeebncuab tuaj tawmtsaam puab moog txug nub kws muab puab rhuav puamtsuaj taag.\u201d"},{"bible_id":"1726","chapter_code":"JER.9","verse_code":"JER.9.17","label":"17","content":"Tug TSWV kws muaj Fwjchim Luj kawg nkaus has tas, \u201cMej xaav saib yuav muaj dlaabtsi tshwm lug! Ca le hu cov quaspuj kws txawj nyav tuaj nyav hab hu cov quaspuj kws txawj hu nkauj quaj ntsuag tuaj hu nkauj.\u201d"},{"bible_id":"1726","chapter_code":"JER.9","verse_code":"JER.9.18","label":"18","content":"Tej tuabneeg has tas, \u201cCa le kawgkag hu puab tuaj hu nkauj hab nyav rua peb noog, kuas peb kua muag ndlwg si laim huv peb qhovmuag lug ib yaam le dlej.\u201d"},{"bible_id":"1726","chapter_code":"JER.9","verse_code":"JER.9.19","label":"19","content":"Mej noog tej suab quaj huv lub nroog Xi-oos: \u201cPeb raug puamtsuaj lawm lauj! Peb poob ntsejmuag kawg le! Peb ca le tawm huv peb lub tebchaws moog; peb tej vaaj tse luas tub muab rhuav pob puag taag lawm.\u201d"},{"bible_id":"1726","chapter_code":"JER.9","verse_code":"JER.9.20","label":"20","content":"Kuv has tas, \u201cMej cov quaspuj, ca le noog tug TSWV has hab ua tuab zoo noog nwg tej lug, qha mej tej ntxhais kuas txawj nyav, hab qha mej tej phoojywg kuas txawj hu nkauj quaj ntsuag."},{"bible_id":"1726","chapter_code":"JER.9","verse_code":"JER.9.21","label":"21","content":"Kev tuag tub nkaag ntawm peb tej qhovrais lug rua huv peb tej vaaj tse, hab txav peb tej mivnyuas kws taabtom ua si ntawm tej kev hab tej tub hluas kws ncig tom tej kab tej khw lawm.\u201d"},{"bible_id":"1726","chapter_code":"JER.9","verse_code":"JER.9.22","label":"22","content":"\u201cTej tuabneeg tuag pawg lug rua txhua qhov chaw, ib yaam le tej quav nyuj tom tej nraag, hab ib yaam le tej naab nplej kws cov tuabneeg hlais nplej ua poob tsi muaj leejtwg sau. Tej lug nuav yog tug TSWV kuas kuv has.\u201d"},{"bible_id":"1726","chapter_code":"JER.9","verse_code":"JER.9.23","label":"23","content":"Tug TSWV has tas, \u201cCov tuabneeg txawj ntse tsi xob khaav puab tej tswvyim, lossis cov tuabneeg muaj zug tsi xob khaav puab tug zug, lossis cov tuabneeg npluanuj tsi xob khaav puab tej nyaj txag."},{"bible_id":"1726","chapter_code":"JER.9","verse_code":"JER.9.24","label":"24","content":"Yog leejtwg xaav khaav, nwg yuavtsum khaav has tas nwg paub hab totaub kuv, rua qhov kuv txujkev hlub nyob moog ibtxhis, kuv ua ncaaj hab has tseeb xwb. Tej nuav yog tej kws hum kuv sab. Kuv yog tug TSWV kws has le ntawd.\u201d"},{"bible_id":"1726","chapter_code":"JER.9","verse_code":"JER.9.25+JER.9.26","label":"25-26","content":"Tug TSWV has tas, \u201cTub txug lub sijhawm kws kuv yuav rau txim rua cov Iziv, cov Yudas, cov Edoos, cov Amoos, cov Mau-am hab cov tuabneeg kws nyob tom taj suabpuam kws pheej nyam txav plaubhau tuab tuab lu.  Cov tuabneeg ntawd puavleej ua kevcai txav, tabsis puab tsi ua lawv le kuv tej lug cog tseg. Cov tuabneeg ntawd hab cov Yixalayees puavleej tsi ua lawv le kuv tej lug cog tseg.\u201d"},{"bible_id":"1726","chapter_code":"JER.10","verse_code":"JER.10.1","label":"1","content":"Cov Yixalayees, mej ca le noog tej lug kws tug TSWV has rua mej."},{"bible_id":"1726","chapter_code":"JER.10","verse_code":"JER.10.2","label":"2","content":"Nwg has tas, \u201cMej tsi xob ua kev phem kev qas ib yaam le lwm tsaav tuabneeg ua; tsi xob ca tej xwm kws tshwmsim sau nruab ntug ua rua mej xaav tsi thoob, txawm yog lwm tsaav tuabneeg ntshai tej ntawd los xij."},{"bible_id":"1726","chapter_code":"JER.10","verse_code":"JER.10.3","label":"3","content":"Cov tuabneeg ntawd tej kev ntseeg tsi muaj qaabhau dlaabtsi; puab moog txav ntoo huv haav zoov lug rua cov kws txua ntoo muab cuabyeej txua"},{"bible_id":"1726","chapter_code":"JER.10","verse_code":"JER.10.4","label":"4","content":"hab muab nyaj muab kub lug vuam rua. puab muab ntsa hlau ntsa kuas tsi xob qaug."},{"bible_id":"1726","chapter_code":"JER.10","verse_code":"JER.10.5","label":"5","content":"Tej mlom ntawd zoo ib yaam le tej mojzeeg kws luas dlai rua tom tej teb dlib; tej mlom ntawd tsi txawj has lug; luas yuavtsum nqaa tej mlom ntawd, rua qhov tej mlom ntawd tsi txawj moog kev. Mej tsi xob ntshai tej mlom ntawd, rua qhov mlom ua tsi tau phem rua mej hab paab tsi tau mej.\u201d"},{"bible_id":"1726","chapter_code":"JER.10","verse_code":"JER.10.6","label":"6","content":"Tug TSWV, tsi muaj leejtwg yuav zoo npaum le koj; koj yog tug muaj zug luj zug nchaav, koj lub koob lub npe nrov nchaa moo lug hab muaj fwjchim heev."},{"bible_id":"1726","chapter_code":"JER.10","verse_code":"JER.10.7","label":"7","content":"Tug Vaajntxwv kws kaav txhua tsaav tuabneeg, leejtwg txhaj tsi kaam fwm koj? Koj yog tug kws tsimnyog peb fwm; txhua tsaav tuabneeg tej tuabneeg txawj ntse lossis puab tej vaajntxwv tsi muaj ib tug zoo npaum le koj."},{"bible_id":"1726","chapter_code":"JER.10","verse_code":"JER.10.8","label":"8","content":"Puab cov ntawd puavleej ruag hab tsi thoob tsib. Tej mlom ntawd yog ntoo xwb, qha tsi tau dlaabtsi rua mej."},{"bible_id":"1726","chapter_code":"JER.10","verse_code":"JER.10.9","label":"9","content":"Puab muab tej nyaj kws coj tim Xapees tuaj, hab cov kub kws coj huv tebchaws Ufas lug vuam tej mlom ntawd. Tej mlom ntawd puavleej yog cov tuabneeg kws txawj nchuav nyaj nchuav kub hab txawj txua ntoo txua xwb; puab muab tej rig tsho ntaub xav hab ntaub tsaamxem rua tej mlom ntawd naav, tej ntaub ntawd yog cov tuabneeg kws txawj ntus ntaub ntus xwb."},{"bible_id":"1726","chapter_code":"JER.10","verse_code":"JER.10.10","label":"10","content":"Tabsis tug TSWV, koj yog tug Vaajtswv tseeb; koj yog Vaajtswv tug kws muaj sa nyob hab yog tug vaajntxwv kws nyob moog ibtxhis. Thaus koj chim lub nplajteb ua zug koog; txhua tsaav tuabneeg tiv tsi taug koj txujkev chim."},{"bible_id":"1726","chapter_code":"JER.10","verse_code":"JER.10.11","label":"11","content":"(Mej yuavtsum qha rua puab has tas tej mlom ntawd tsi yog cov kws tsim lub nplajteb hab lub ntuj; tej mlom ntawd yuav puamtsuaj taag; hab yuav tsi muaj nyob huv lub nplajteb nuav lawm.)"},{"bible_id":"1726","chapter_code":"JER.10","verse_code":"JER.10.12","label":"12","content":"Tug TSWV tsim lub nplajteb lug ntawm nwg lub fwjchim; nwg tsim lub qaab ntuj lug ntawm nwg lub tswvyim, hab nthuav lub ntuj lug ntawm nwg txujkev txawj ntse."},{"bible_id":"1726","chapter_code":"JER.10","verse_code":"JER.10.13","label":"13","content":"Thaus tug TSWV has rua tej dlej sau nruab ntug, ces tej dlej ntawd txawm nrov nroo ntwg; nwg ua kuas muaj fuab tsaus nti tim qaab ntug lug. Nwg ua kuas muaj tsaglig xub rua thaus naag lug, hab tso cua huv nwg lub txhaab tuaj ntsawj."},{"bible_id":"1726","chapter_code":"JER.10","verse_code":"JER.10.14","label":"14","content":"Tuabneeg txhua tug puavleej ruag hab tsi muaj kev txawj ntse; cov tuabneeg nchuav mlom yuav raug txaajmuag, rua qhov tej mlom kws puab nchuav tsi caj sa hab cuav xwb."},{"bible_id":"1726","chapter_code":"JER.10","verse_code":"JER.10.15","label":"15","content":"Tej mlom ntawd tsi muaj nqes hab tsimnyog raug thuam; thaus tug TSWV txav txim rua puab, puab yuav puamtsuaj taag."},{"bible_id":"1726","chapter_code":"JER.10","verse_code":"JER.10.16","label":"16","content":"Yakhauj tug Vaajtswv tsi zoo le tej mlom ntawd; nwg yog tug kws tsim ib puas tsaav yaam, hab nwg yog tug xaiv cov Yixalayees ua nwg tsaav tuabneeg. Nwg lub npe hu ua tug TSWV kws muaj Fwjchim Luj kawg nkaus."},{"bible_id":"1726","chapter_code":"JER.10","verse_code":"JER.10.17","label":"17","content":"Cov tuabneeg kws nyob huv lub nroog Yeluxalees, luas tuaj vij mej lawm! Mej ca le sawbsim mej tej khoom."},{"bible_id":"1726","chapter_code":"JER.10","verse_code":"JER.10.18","label":"18","content":"Tug TSWV yuav ntab mej tawm huv lub tebchaws nuav moog; nwg yuav tso kev txomnyem lug rua mej moog txug nub kws mej puamtsuaj taag tsi tshuav ib tug seem le. Tug TSWV has le ntawd."},{"bible_id":"1726","chapter_code":"JER.10","verse_code":"JER.10.19","label":"19","content":"Cov tuabneeg kws nyob huv lub nroog Yeluxalees txhaj has tas, \u201cPeb raug mob saab kawg le! Peb tej qhov txhaab yuav khu tsi zoo le. Peb xaav has tas, peb yuav tiv taug tej nuav!"},{"bible_id":"1726","chapter_code":"JER.10","verse_code":"JER.10.20","label":"20","content":"Peb tej tsevntaub puamtsuaj taag; tej hlua kws nqug los po hab tu taag. Peb tej mivnyuas pluj taag tsi tshuav ib tug nrug peb nyob paab peb tsaa tsevntaub; hab tsi tshuav ib tug paab peb dlai tej ntaub thaiv qhovrais lawm!\u201d"},{"bible_id":"1726","chapter_code":"JER.10","verse_code":"JER.10.21","label":"21","content":"Kuv teb has tas, \u201cPeb cov thawjcoj ruag kawg le; puab tsi thov tug TSWV ua tug coj kev. Tub yog vim le nuav puab txhaj ua tsi tau ib yaam dlaabtsi le, hab peb cov tuabneeg txhaj tsiv moog nyob ua saab ua sua taag lawm."},{"bible_id":"1726","chapter_code":"JER.10","verse_code":"JER.10.22","label":"22","content":"Mej ca le noog! Muaj ib tsaab xuv tuaj! Yog lub suab ua tsuv ua rog nrov dloog dlaj saab qaumteb tuaj; puab yuav tuaj ua kuas cov Yudas tej nroog ua suabpuam taag ua chaw rua tej maa nyob.\u201d"},{"bible_id":"1726","chapter_code":"JER.10","verse_code":"JER.10.23","label":"23","content":"Tug TSWV, kuv paub has tas tsi muaj leejtwg kws nwg rov ua tug tswv kaav nwg; hab tsi muaj leejtwg kws nwg rov tswj nwg lub neej."},{"bible_id":"1726","chapter_code":"JER.10","verse_code":"JER.10.24","label":"24","content":"Tug TSWV, thov koj ntuag koj tsaav tuabneeg, tabsis thaus koj chim, thov koj tsi xob ua nruj ua tsiv lossis rau txim nyaav rua peb, nyob tsaam peb tuag lawm."},{"bible_id":"1726","chapter_code":"JER.10","verse_code":"JER.10.25","label":"25","content":"Thov tshem koj txujkev chim moog rua txhua tsaav tuabneeg kws tsi pehawm koj hab cov tuabneeg kws tso koj tseg lawm. Puab tua koj tsaav tuabneeg, puab ua rua peb puamtsuaj, hab ua rua peb lub tebchaws puamtsuaj taag dlu lug lawm."},{"bible_id":"1726","chapter_code":"JER.11","verse_code":"JER.11.1","label":"1","content":"Tug TSWV has rua kuv tas,"},{"bible_id":"1726","chapter_code":"JER.11","verse_code":"JER.11.2","label":"2","content":"\u201cKoj ca le ua tuab zoo noog kuv tej lug cog tseg nuav. Koj moog has rua cov Yudas hab cov tuabneeg kws nyob huv lub nroog Yeluxalees has tas"},{"bible_id":"1726","chapter_code":"JER.11","verse_code":"JER.11.3","label":"3","content":"kuv yog tug TSWV kws yog cov Yixalayees tug Vaajtswv, kuv tau foom tsi zoo rua txhua tug kws tsi coj hab tsi ua lawv le tej lug cog tseg nuav lawm."},{"bible_id":"1726","chapter_code":"JER.11","verse_code":"JER.11.4","label":"4","content":"Tej lug nuav yog tej kws kuv cog tseg rua puab cov yawmkoob thaus kuv coj puab tawm nraag tebchaws Iziv kws zoo ib yaam le puab nyob huv lub qhovcub nchuav hlau lug. Kuv has kuas puab noog kuv lug hab ua lawv le kuv tej lug saamfwm. Kuv has rua puab tas, yog puab noog kuv lug, puab yuav ua kuv tsaav tuabneeg, hab kuv yuav ua puab tug Vaajtswv."},{"bible_id":"1726","chapter_code":"JER.11","verse_code":"JER.11.5","label":"5","content":"Ces kuv yuav ua lawv le tej lug kws kuv cog tseg rua puab cov yawmkoob has tas, kuv yuav muab lub tebchaws aav rog hab zoo qoob rua puab kws nwgnuav puab tub tau lawm.\u201d Kuv teb tug TSWV has tas, \u201cKuv yuav ua le ntawd.\u201d"},{"bible_id":"1726","chapter_code":"JER.11","verse_code":"JER.11.6","label":"6","content":"Thaus ntawd tug TSWV has rua kuv tas, \u201cKoj ca le moog rua huv cov Yudas tej nroog hab tom tej kev huv lub nroog Yeluxalees. Koj qha kuv tej lug rua puab noog hab kuas puab ua lawv le kuv tej lug cog tseg nuav."},{"bible_id":"1726","chapter_code":"JER.11","verse_code":"JER.11.7","label":"7","content":"Thaus kuv coj puab cov yawmkoob tawm nraag tebchaws Iziv lug, kuv ntuag puab nyaav kawg kuas puab noog kuv lug hab kuv tseem naj nub ntuag puab lug txug nwgnuav."},{"bible_id":"1726","chapter_code":"JER.11","verse_code":"JER.11.8","label":"8","content":"Tabsis puab tsi noog hab tsi ua lawv le kuv tej lug le. Puab tseem tawv ncauj hab ua phem ib yaam le qub. Kuv kuas puab ua lawv le kuv tej lug cog tseg, tabsis puab tsi ua. Kuv txhaj rau txim rua puab lawv le tej lug kws kuv has tseg lawm.\u201d"},{"bible_id":"1726","chapter_code":"JER.11","verse_code":"JER.11.9","label":"9","content":"Tom qaab ntawd tug TSWV has rua kuv tas, \u201cCov Yudas hab cov tuabneeg kws nyob huv lub nroog Yeluxalees taabtom tuavhuv tawmtsaam kuv."},{"bible_id":"1726","chapter_code":"JER.11","verse_code":"JER.11.10","label":"10","content":"Puab rov ua tej kev txhum kws puab cov yawmkoob ua. Puab cov yawmkoob tsi ua lawv le tej lug kws kuv has. Puab pe luas tej vaajtswv. Cov Yixalayees hab cov Yudas rhuav tej lug kws kuv cog tseg rua puab cov yawmkoob lawm."},{"bible_id":"1726","chapter_code":"JER.11","verse_code":"JER.11.11","label":"11","content":"Yog le ntawd, kuv kws yog tug TSWV txhaj qha rua puab has tas, kuv yuav tso kev puamtsuaj lug raug puab hab puab yuav tsiv tsi dlim le. Thaus puab thov kuv paab, kuv yuav tsi noog puab tej lug thov."},{"bible_id":"1726","chapter_code":"JER.11","verse_code":"JER.11.12","label":"12","content":"Thaus ntawd, cov Yudas hab cov tuabneeg kws nyob huv lub nroog Yeluxalees yuav moog thov tej vaajtswv kws puab teev hab pe kuas paab puab. Tabsis thaus kws kev puamtsuaj tuaj ti puab lawm, tej vaajtswv ntawd yuav paab tsi tau puab le."},{"bible_id":"1726","chapter_code":"JER.11","verse_code":"JER.11.13","label":"13","content":"Cov Yudas tej mlom ntau npaum nkaus le puab tej nroog, hab cov tuabneeg kws nyob huv lub nroog Yeluxalees teeb thaaj teev tug mlom Npa-aas kws phem qas ntau npaum nkaus le tej kev huv lub nroog."},{"bible_id":"1726","chapter_code":"JER.11","verse_code":"JER.11.14","label":"14","content":"Yelemis, koj tsi xob thov kuv paab cov tuabneeg nuav. Thaus puab raug kev txomnyem, puab thov kuv paab, kuv yuav tsi noog puab tej lug.\u201d"},{"bible_id":"1726","chapter_code":"JER.11","verse_code":"JER.11.15","label":"15","content":"Tug TSWV has tas, \u201cCov tuabneeg kws kuv hlub taabtom ua phem ua qas. Puab muaj cai tuaj huv kuv lub Tuamtsev ua dlaabtsi? Puab xaav has tas, puab tuaj coglug  hab muab tsaj tua hlawv fij, ces puab txawm yuav dlim kev puamtsuaj nua los? Hab puab yuav muaj kev zoo sab nua los?"},{"bible_id":"1726","chapter_code":"JER.11","verse_code":"JER.11.16","label":"16","content":"Muaj ib zag kuv hu has tas, puab yog tsob txiv ntoo roj kws muaj nplooj tsaus nti hab txi txiv zoo nkauj kawg; tabsis nwgnuav kuv yuav muab suavtawg hlawv tej nplooj kuas kub nyab cig nrov nroo ntwg cuag xub nroo hab muab tej ceg luv huv tuabsi."},{"bible_id":"1726","chapter_code":"JER.11","verse_code":"JER.11.17","label":"17","content":"\u201cKuv yog tug TSWV kws muaj Fwjchim Luj kawg nkaus, yog tug kws cog cov Yixalayees hab cov Yudas; tabsis nwgnuav kuv has rua puab tas, kuv yuav tso kev puamtsuaj lug raug puab. Puab rov ua rua puab raug kev puamtsuaj, rua qhov puab ua txhum; puab tua tsaj fij rua Npa-aas txhaj ua rua kuv chim.\u201d"},{"bible_id":"1726","chapter_code":"JER.11","verse_code":"JER.11.18","label":"18","content":"Tug TSWV qha rua kuv paub has tas, kuv cov yeebncuab tuavhuv yuav tua kuv."},{"bible_id":"1726","chapter_code":"JER.11","verse_code":"JER.11.19","label":"19","content":"Thaus tug TSWV tsi tau qha rua kuv paub, kuv zoo ib yaam le tug mivnyuas yaaj kws luas yuav caab moog tua. Kuv tsi paub has tas luas tub tuavhuv yuav ua phem rua kuv. Luas has tas, \u201cPeb ca le muab tsob ntoo kws tseem khov kho  ntawd ntuv povtseg; ca le muab nwg tua kag, txhaj tsi muaj leejtwg ncu txug nwg le lawm.\u201d"},{"bible_id":"1726","chapter_code":"JER.11","verse_code":"JER.11.20","label":"20","content":"Kuv thov tug TSWV has tas, \u201cTug TSWV kws muaj Fwjchim Luj kawg nkaus, koj yog tug kws txav txim ncaaj nceeg; koj paub tuabneeg lub sab hab tej kev xaav. Kuv thov koj ua pauj cov tuabneeg ntawd rua kuv pum ntsoov, rua qhov kuv tub muab kuv rooj plaub tso rua koj has lawm.\u201d"},{"bible_id":"1726","chapter_code":"JER.11","verse_code":"JER.11.21","label":"21","content":"Cov tuabneeg Anathaus xaav muab kuv tua povtseg, puab has rua kuv tas, yog kuv pheej cev tug TSWV tej lug, puab yuav muab kuv tua povtseg."},{"bible_id":"1726","chapter_code":"JER.11","verse_code":"JER.11.22","label":"22","content":"Yog le ntawd, tug TSWV kws muaj Fwjchim Luj kawg nkaus has tas, \u201ckuv yuav rau txim rua puab txhua tug! Puab tej tub hluas yuav raug nav ntaaj nav rag tuag; puab tej mivnyuas yuav tuag taag rua kev tshaib kev nqhes."},{"bible_id":"1726","chapter_code":"JER.11","verse_code":"JER.11.23","label":"23","content":"Kuv tub teem sijhawm tso kev puamtsuaj lug raug cov tuabneeg Anathaus lawm, thaus txug lub sijhawm ntawd, puab yuav tsi dlim ib tug le.\u201d"},{"bible_id":"1726","chapter_code":"JER.12","verse_code":"JER.12.1","label":"1","content":"\u201cTug TSWV, yog kuv ua plaub rua koj; koj yuav yog tug kws yeej xwb. Tabsis kuv xaav nug koj txug txujkev ncaaj nceeg. Vim le caag cov tuabneeg sab phem tsuas muaj vaammeej zuj zug xwb? Vim le caag cov tuabneeg sab tsi ncaaj ua dlaabtsi los tav?"},{"bible_id":"1726","chapter_code":"JER.12","verse_code":"JER.12.2","label":"2","content":"Koj yog tug cog puab, puab txhaj nrhau caag; puab luj hlub hab tawg paaj txi txiv. Puab naj nub has koj lub npe, tabsis puab lub sab tsi npuab koj."},{"bible_id":"1726","chapter_code":"JER.12","verse_code":"JER.12.3","label":"3","content":"Tabsis tug TSWV, koj paub kuv zoo; koj pum ntsoov tej kws kuv ua hab paub has tas, kuv hlub koj npaum le caag. Thov koj ntab cov tuabneeg sab phem nuav moog ib yaam le tug yaaj kws luas caab moog tua; koj zuv rawv puab moog txug thaus luas muab puab tua lawm."},{"bible_id":"1726","chapter_code":"JER.12","verse_code":"JER.12.4","label":"4","content":"Yuav ca peb lub tebchaws qhuav, hab tej nroj tsuag huv peb tej laj teb ntsws moog txug thaus twg? Tej tsaj hab tej noog tuag taag vim tej kev phem kev qas kws peb cov tuabneeg ua; puab has tas, \u2018Vaajtswv yeej tsi paub tej kws peb ua.\u2019 \u201d"},{"bible_id":"1726","chapter_code":"JER.12","verse_code":"JER.12.5","label":"5","content":"Tug TSWV has tas, \u201cYelemis, yog koj nrug cov tuabneeg nuav sis tw, koj tub qaug zug lawm koj yuav ua le caag nrug neeg sis tw dlha? Yog has tas koj tub tsi tau luag nyob huv tej taj nraag nuav, koj yuav ua le caag tau luag nyob huv lub haav zoov ntawm ntug dlej Yauladees?"},{"bible_id":"1726","chapter_code":"JER.12","verse_code":"JER.12.6","label":"6","content":"Txawm yog koj tej kwvtij hab koj tsev tuabneeg los ntxeev sab rua koj; puab ua ib nqaag tawmtsaam koj. Txawm yog puab yuav has lug zoo npaum twg rua koj los koj tsi xob tso sab rua puab.\u201d"},{"bible_id":"1726","chapter_code":"JER.12","verse_code":"JER.12.7","label":"7","content":"Tug TSWV has tas, \u201cKuv tso cov Yixalayees tseg lawm; kuv tsi leeg paub tsaav tuabneeg kws kuv xaiv. Kuv muab tsaav tuabneeg kws kuv hlub cob rua puab cov yeebncuab teg."},{"bible_id":"1726","chapter_code":"JER.12","verse_code":"JER.12.8","label":"8","content":"Tsaav tuabneeg kws kuv xaiv ntxeev sab rua kuv; puab nyooj rua kuv ib yaam le tug tsuv ntxhuav nyooj huv haav zoov; vim le ntawd kuv txhaj ntxub puab."},{"bible_id":"1726","chapter_code":"JER.12","verse_code":"JER.12.9","label":"9","content":"Tsaav tuabneeg kws kuv xaiv zoo ib yaam le tug noog kws tej dlaav yaa txhua phaab tuaj muab. Ca le hu tej tsaj qus tuaj nrug noj!"},{"bible_id":"1726","chapter_code":"JER.12","verse_code":"JER.12.10","label":"10","content":"Ntau tug numtswv txawv tebchaws tuaj rhuav kuv lub vaaj txiv maab puamtsuaj taag; puab tuaj tsuj kuv tej teb ua lwj ua lam; puab ua rua lub tebchaws kws kuv hlub ua suabpuam taag."},{"bible_id":"1726","chapter_code":"JER.12","verse_code":"JER.12.11","label":"11","content":"Puab ua rua kuv lub tebchaws nyob qhuav nkuag ca; lub tebchaws quaj saib ntsoov kuv; thoob plawg lub tebchaws ua suabpuam taag, tsi muaj leejtwg quavntsej le."},{"bible_id":"1726","chapter_code":"JER.12","verse_code":"JER.12.12","label":"12","content":"Cov tuabneeg fuab noj fuab haus tuaj nyob puv nkaus sau tej roob suabpuam. Kuv txhaj tso kev tsuv kev rog tuaj rhuav lub tebchaws kuas puamtsuaj taag; tsi muaj leejtwg tau nyob kaaj sab lug le."},{"bible_id":"1726","chapter_code":"JER.12","verse_code":"JER.12.13","label":"13","content":"Kuv tsaav tuabneeg cog nplej, tabsis puab sau tau txhauv xwb; puab rau sab ua num, tabsis puab tsi tau ib yaam dlaabtsi le. Tub yog vim kuv txujkev chim, puab txhaj tsi muaj qoob sau.\u201d"},{"bible_id":"1726","chapter_code":"JER.12","verse_code":"JER.12.14","label":"14","content":"Tug TSWV has tas, \u201cKuv muaj lug yuav has rua tej tsaav tuabneeg kws nyob ibncig cov Yixalayees lub tebchaws kws ua rua lub tebchaws kws kuv muab rua cov Yixalayees puamtsuaj lawm. Kuv yuav tshem cov tuabneeg sab phem ntawd tawm huv puab tej tebchaws moog ib yaam le luas dlob nroj povtseg, hab kuv yuav cawm cov Yudas kuas dlim ntawm puab cov yeebncuab teg."},{"bible_id":"1726","chapter_code":"JER.12","verse_code":"JER.12.15","label":"15","content":"Tabsis tom qaab kws muab puab tshem tawm lawm, kuv yuav rov hlub puab. Kuv yuav coj txhua tsaav tuabneeg rov moog nyob huv puab tej tebchaws."},{"bible_id":"1726","chapter_code":"JER.12","verse_code":"JER.12.16","label":"16","content":"Yog puab ntseeg hab ua lawv le kuv tsaav tuabneeg txuj kevcai kawg sab kawg ntsws, hab tuav kuv lub npe coglug has tas, \u2018Tug TSWV muaj sa nyob,\u2019 ib yaam le puab kuas kuv tsaav tuabneeg tuav Npa-aas lub npe coglug, puab txhaj yuav muaj feem nrug kuv tsaav tuabneeg nyob ua ke hab vaammeej."},{"bible_id":"1726","chapter_code":"JER.12","verse_code":"JER.12.17","label":"17","content":"Tabsis yog ib tsaav tuabneeg twg tsi noog kuv lug, kuv yuav tshem tsaav tuabneeg ntawd hab ua kuas puab puamtsuaj. Kuv yog tug TSWV kws has le ntawd.\u201d"},{"bible_id":"1726","chapter_code":"JER.13","verse_code":"JER.13.1","label":"1","content":"Tug TSWV has kuas kuv moog yuav ib txuj hlaab ntaub maag lug sa, tabsis nwg has rua kuv tas, \u201cKoj tsi xob muab raus dlej le.\u201d"},{"bible_id":"1726","chapter_code":"JER.13","verse_code":"JER.13.2","label":"2","content":"Yog le ntawd, kuv txhaj moog yuav tau ib txuj hlaab ntaub maag lug sa."},{"bible_id":"1726","chapter_code":"JER.13","verse_code":"JER.13.3","label":"3","content":"Tug TSWV rov has rua kuv tas,"},{"bible_id":"1726","chapter_code":"JER.13","verse_code":"JER.13.4","label":"4","content":"\u201cKoj ca le moog rua ntawm tug Dlej Efalates hab muab txuj hlaab ntawd zais rua huv ib lub qhov ntawm cov pobzeb.\u201d"},{"bible_id":"1726","chapter_code":"JER.13","verse_code":"JER.13.5","label":"5","content":"Kuv txhaj coj txuj hlaab ntawd moog zais ze rua ntawm ntug Dlej Efalates lawv le tug TSWV has rua kuv."},{"bible_id":"1726","chapter_code":"JER.13","verse_code":"JER.13.6","label":"6","content":"Tau tsi ntev tom qaab nuav, tug TSWV has kuas kuv rov moog muab txuj hlaab ntawm tug dlej Efalates lug."},{"bible_id":"1726","chapter_code":"JER.13","verse_code":"JER.13.7","label":"7","content":"Yog le ntawd kuv txhaj rov moog, thaus kuv moog txug ntawm qhov chaw kws kuv zais txuj hlaab, kuv pum has tas txuj hlaab tub lwj taag tsi zoo lawm."},{"bible_id":"1726","chapter_code":"JER.13","verse_code":"JER.13.8","label":"8","content":"Tug TSWV rov has rua kuv tas,"},{"bible_id":"1726","chapter_code":"JER.13","verse_code":"JER.13.9","label":"9","content":"\u201cQhov nuav yog qha rua koj paub has tas, kuv yuav rhuav cov Yudas hab cov tuabneeg kws nyob huv lub nroog Yeluxalees txujkev khaavtheeb kuas puamtsuaj taag."},{"bible_id":"1726","chapter_code":"JER.13","verse_code":"JER.13.10","label":"10","content":"Cov tuabneeg ua phem ua qas nuav tsi noog kuv lug. Puab tawv ncauj hab ua phem ua qas tshaaj yaav taag lug, puab teev hab pe lwm tsaav tuabneeg tej vaajtswv. Yog le ntawd puab yuav zoo ib yaam le txuj hlaab kws lwj taag tsi zoo siv lawm."},{"bible_id":"1726","chapter_code":"JER.13","verse_code":"JER.13.11","label":"11","content":"Kuv xaav kuas cov Yixalayees hab cov Yudas cog ruaj rua ntawm kuv ib yaam le txuj hlaab kws khi ruaj rua ntawm dluav. Kuv ua le ntawd kuas puab txhaj tau ua kuv tsaav tuabneeg, qhuas kuv hab fwm kuv lub npe; tabsis puab tsi noog kuv lug le.\u201d"},{"bible_id":"1726","chapter_code":"JER.13","verse_code":"JER.13.12","label":"12","content":"Tug TSWV kws yog Vaajtswv has rua kuv tas, \u201cYelemis, koj has kuas cov Yixalayees ntim cawv txiv maab puv nkaus txhua lub hub. Puab yuav teb koj has tas, puab paub has tas yuavtsum ntim cawv txiv maab kuas puv txhua lub hub."},{"bible_id":"1726","chapter_code":"JER.13","verse_code":"JER.13.13","label":"13","content":"Koj has rua puab tas, kuv kws yog tug TSWV, kuv yuav muab cawv txiv maab txhaus cov tuabneeg kws nyob huv lub tebchaws nuav, tsi has cov vaajntxwv kws yog Daviv cov xeebntxwv, cov povthawj, cov cev kuv lug, hab cov tuabneeg kws nyob huv lub nroog Yeluxalees moog txug thaus puab qaug cawv huv tuabsi."},{"bible_id":"1726","chapter_code":"JER.13","verse_code":"JER.13.14","label":"14","content":"Ces kuv yuav muab puab tsoo kuas tawg ib yaam le cov hub sis tsoo tawg, tsi has tug laug lossis tug hluas los yuav tuag taag. Kuv yuav muab puab tua kuas tuag taag, tsi mov tsi tshua lossis tsi hlub puab le.\u201d"},{"bible_id":"1726","chapter_code":"JER.13","verse_code":"JER.13.15","label":"15","content":"Cov Yixalayees, tug TSWV tub has lawm! Ca le txu fwjchim hab noog nwg lug."},{"bible_id":"1726","chapter_code":"JER.13","verse_code":"JER.13.16","label":"16","content":"Fwm tug TSWV kws yog mej tug Vaajtswv ua ntej kws nwg tsi tau tso kev puamtsuaj lug, hab ua ntej mej kutaw dlawm qaug sau tej roob; ua ntej nwg muab qhov kaaj kws mej xaav tau hloov ua qhov tsaus dlub ncab."},{"bible_id":"1726","chapter_code":"JER.13","verse_code":"JER.13.17","label":"17","content":"Yog mej tsi noog lug, kuv yuav moog quaj tuabywv nyob ib qho, vim mej txujkev khaavtheeb; kuv yuav quaj tu sab heev, kuas kuv tej kua muag ndlwg si laim, rua qhov tug TSWV tsaav tuabneeg raug luas nteg moog lawm."},{"bible_id":"1726","chapter_code":"JER.13","verse_code":"JER.13.18","label":"18","content":"Tug TSWV has rua kuv tas, \u201cKoj ca le has kuas vaajntxwv hab nwg nam ca le nqeg sau lub zwmtxwv lug, rua qhov obtug ob lub mom kub tub poob sau obtug taubhau  lug lawm."},{"bible_id":"1726","chapter_code":"JER.13","verse_code":"JER.13.19","label":"19","content":"Tej nroog kws nyob huv tebchaws Yudas saab qaabteb, luas tub tuaj vij taag lawm, tsi muaj leejtwg moog tau rua huv tej nroog ntawd le. Cov Yudas raug nteg huv tuabsi lawm.\u201d"},{"bible_id":"1726","chapter_code":"JER.13","verse_code":"JER.13.20","label":"20","content":"Yeluxalees, koj ca le tsaa qhovmuag saib! Koj tej yeebncuab taabtom tuaj saab qaumteb tuaj! Cov tuabneeg kws muab tso rua koj saib kws ua rua koj khaav nyob qhov twg lawm?"},{"bible_id":"1726","chapter_code":"JER.13","verse_code":"JER.13.21","label":"21","content":"Thaus cov tuabneeg kws koj xaav has tas yog koj cov phoojywg tuaj tua yeej koj hab tswjfwm koj, koj yuav has le caag?  Yuav mob koj npaum nkaus le tug quaspuj kws taabtom mob plaab yuav yug mivnyuas."},{"bible_id":"1726","chapter_code":"JER.13","verse_code":"JER.13.22","label":"22","content":"Yog koj nug has tas, \u201cVim le caag tej xwm nuav txhaj lug raug kuv? Vim le caag luas dlua kuv tej rig tsho ndluag taag hab yuam kuv? Tub vim yog koj ua kev txhum ntau heev."},{"bible_id":"1726","chapter_code":"JER.13","verse_code":"JER.13.23","label":"23","content":"Tug tuabneeg tawv dlub puas hloov tau nwg dlaim tawv kuas dlawb lossis tug tsuv txaij puas hloov tau kuas tsi xob txaij? Yog has tas, ob yaam kws has nuav hloov tau, tsi taag koj yuav qha, tej tuabneeg sab phem yeej yuav hloov ua tau tuabneeg zoo."},{"bible_id":"1726","chapter_code":"JER.13","verse_code":"JER.13.24","label":"24","content":"Tug TSWV yuav ua kuas koj tawg ri sua ib yaam le tej quavnyaab kws cov cua tom taj suabpuam ntsawj."},{"bible_id":"1726","chapter_code":"JER.13","verse_code":"JER.13.25","label":"25","content":"Tug TSWV has tas, tej nuav yog tej kws koj tau. Tej nuav yog tej kws kuv npaaj tseg rua koj, rua qhov koj tau tso kuv tseg hab ca sab rua tej vaajtswv cuav."},{"bible_id":"1726","chapter_code":"JER.13","verse_code":"JER.13.26","label":"26","content":"Tug TSWV yuav hle koj cev rig tsho kuas koj labqaab hab txaajmuag."},{"bible_id":"1726","chapter_code":"JER.13","verse_code":"JER.13.27","label":"27","content":"Nwg pum ntsoov koj ua tej kws nwg ntxub. Hab nwg pum ntsoov koj moog pe luas tej vaajtswv sau tej ncov roob hab huv tej taj nraag, ib yaam le tug txivneej kws nyaag nrhw thaam luas tej quaspuj lossis ib yaam le tug txiv neeg xob kws lawv quas ncav tej maum neeg qaab. Cov tuabneeg kws nyob huv lub nroog Yeluxalees, mej puamtsuaj lawm! Thaus twg mej maam le ua tau tuabneeg zoo?\u201d"},{"bible_id":"1726","chapter_code":"JER.14","verse_code":"JER.14.1","label":"1","content":"Tug TSWV qha rua kuv txug ntuj qhua teb nkig has tas,"},{"bible_id":"1726","chapter_code":"JER.14","verse_code":"JER.14.2","label":"2","content":"\u201cYudas taabtom quaj ntsuag; nwg tej nroog puamtsuaj taag, nwg tej pejxeem dlaa huv aav hab ntxhuv sab kawg, hab Yeluxalees quaj thov kev paab."},{"bible_id":"1726","chapter_code":"JER.14","verse_code":"JER.14.3","label":"3","content":"Cov tuabneeg npluanuj khaiv puab tej tubkhai moog nqaa dlej; cov tubkhai moog rua ntawm tej qhov kws khawb tog dlej naag, tabsis tsi muaj dlej; puab nqaa thoob qhuav rov qaab lug tsev puab qaug zug hab ntxhuv sab heev puab txhaj muab ntaub kauv ntsejmuag."},{"bible_id":"1726","chapter_code":"JER.14","verse_code":"JER.14.4","label":"4","content":"Vim tsi muaj naag lug, puab lub tebchaws txhaj qhuav heev, cov tuabneeg ua laj ua teb ntxhuv sab kawg, puab txhaj muab ntaub kauv puab ntsejmuag."},{"bible_id":"1726","chapter_code":"JER.14","verse_code":"JER.14.5","label":"5","content":"Txawm yog tug maum muaslwj huv haav zoov kws nyavnyuas yug tau mivnyuas los ca le muab tug mivnyuas tso tseg vim tsi muaj zaub noj."},{"bible_id":"1726","chapter_code":"JER.14","verse_code":"JER.14.6","label":"6","content":"Tej neeg luav qus sawv sau tej ncov roob kws dlo dlus; hab ua paa txug sav qhe ib yaam le tej maa; tej neeg luav ntawd tsaus muag tsi pum kev vim tsi muaj zaub noj."},{"bible_id":"1726","chapter_code":"JER.14","verse_code":"JER.14.7","label":"7","content":"Kuv tsaav tuabneeg quaj thov kuv has tas, \u2018Tug TSWV, txawm yog peb tej kev txhum tawmtsaam peb, los thov koj paab peb lawv le koj tau coglug tseg lawm. Peb tau tso koj tseg ntau zag, peb tau ua txhum rua koj tag."},{"bible_id":"1726","chapter_code":"JER.14","verse_code":"JER.14.8","label":"8","content":"Tug TSWV, koj yog cov Yixalayees lub chaw vaamkhom; koj yog tug kws paab peb dlim kev puamtsuaj. Vim le caag koj ua ib yaam le tug qhua kws nyob huv peb lub tebchaws, hab ib yaam le tug tuabneeg taug kev kws pw ib mos xwb?"},{"bible_id":"1726","chapter_code":"JER.14","verse_code":"JER.14.9","label":"9","content":"Vim le caag koj zoo ib yaam le tug tuabneeg kws ceeb ib plhaw, hab zoo ib yaam le tug tubrog kws paab tsi tau leejtwg le. Tabsis tug TSWV, koj tseem nrug nraim peb! Peb yog koj tsaav tuabneeg, thov koj tsi xob tso peb tseg.\u2019 \u201d"},{"bible_id":"1726","chapter_code":"JER.14","verse_code":"JER.14.10","label":"10","content":"Tug TSWV has txug tsaav tuabneeg nuav tas, \u201cPuab nyam tso kuv tseg hab puab tsi tswj puab lub sab le, yog le ntawd, kuv txhaj tsi txaus sab rua puab. Kuv yuav ncu ntsoov puab tej kev txhum hab rau txim rua puab, vim tej kev txhum kws puab ua.\u201d"},{"bible_id":"1726","chapter_code":"JER.14","verse_code":"JER.14.11","label":"11","content":"Tug TSWV has rua kuv tas, \u201cKoj tsi xob thov kuv paab cov tuabneeg nuav."},{"bible_id":"1726","chapter_code":"JER.14","verse_code":"JER.14.12","label":"12","content":"Txawm yog puab yoo mov thov kuv los kuv yuav tsi noog puab tej lug thov; txawm yog puab tua tsaj hab muab nplej tuaj hlawv fij rua kuv los kuv yuav tsi txaus sab rua puab. Kuv yuav tua kuas puab tuag taag rua huv tshaav rog, hab ca puab tuag tshaib tuag nqhes, tuag mob tuag ntsaaj.\u201d"},{"bible_id":"1726","chapter_code":"JER.14","verse_code":"JER.14.13","label":"13","content":"Kuv has rua tug TSWV has tas, \u201cTug TSWV kws kaav ib puas tsaav yaam, koj yeej paub has tas cov cev koj lug taabtom has rua suavdlawg tas, yuav tsi muaj kev tsuv kev rog hab tsi muaj kev tshaib kev nqhes le lawm, rua qhov koj tau coglug has tas peb lub tebchaws yuav muaj kev thaajyeeb xwb.\u201d"},{"bible_id":"1726","chapter_code":"JER.14","verse_code":"JER.14.14","label":"14","content":"Tabsis tug TSWV teb has tas, \u201cCov cevlug tuav kuv lub npe has lug dlaag xwb; kuv tsi tau khaiv puab moog lossis kuv tsi tau kuas puab moog qha lossis tsi tau has ib lus rua puab le. Tej ywgtoog kws puab has ntawd tsi yog lug ntawm kuv; tej kws puab qha tshwm ntawd tsi muaj qaabhau, yog puab xaav xwb."},{"bible_id":"1726","chapter_code":"JER.14","verse_code":"JER.14.15","label":"15","content":"Kuv kws yog tug TSWV yuav qha rua koj paub tej kws kuv yuav ua rua cov cevlug kws kuv tsi tau khaiv puab moog, puab ca le tuav kuv lub npe qha rua suavdlawg has tas, yuav tsi muaj kev tsuv kev rog hab kev tshaib kev nqhes lug raug lub tebchaws nuav ib zag le lawm. Kuv yuav tso kev tsuv kev rog hab kev tshaib kev nqhes lug raug cov tuabneeg ntawd."},{"bible_id":"1726","chapter_code":"JER.14","verse_code":"JER.14.16","label":"16","content":"Cov tuabneeg kws nov cov cevlug ntawd qha, yuav tuag taag rua kev tsuv kev rog hab kev tshaib kev nqhes ib yaam nkaus. Luas yuav muab puab tej cev tuag pov rua ntawm tej ntug kev huv lub nroog Yeluxalees, hab yuav tsi muaj tuabneeg muab puab log. Tej xwm nuav yuav lug raug puab hab puab tej quaspuj mivnyuas huv tuabsi. Kuv yuav ua kuas puab tau ris tej kev phem kev qas kws puab tau ua taag lug lawm.\u201d"},{"bible_id":"1726","chapter_code":"JER.14","verse_code":"JER.14.17","label":"17","content":"Tug TSWV kuas kuv pav kuv tej kev ntxhuv sab rua suavdlawg noog has tas: \u201cCa kuv quaj taag moog le, ca kuv lub kua muag lug taag nub taag mo; rua qhov kuv tsaav tuabneeg mob txomnyem ntsuav hab puab raug luas tsimtxom lwj sab kawg le."},{"bible_id":"1726","chapter_code":"JER.14","verse_code":"JER.14.18","label":"18","content":"Thaus kuv tawm moog rua tom tej nraag laj, kuv pum tej tuabneeg kws raug luas tua tuag pawg lug. Thaus kuv moog rua huv tej nroog, kuv pum tej tuabneeg tuag tshaib pawg lug. Cov povthawj hab cov cevlug rau sab ntso ua num, tabsis puab tsi paub has tas puab ua dlaabtsi.\u201d"},{"bible_id":"1726","chapter_code":"JER.14","verse_code":"JER.14.19","label":"19","content":"Tug TSWV, koj tso cov Yudas tseg lawm tag los? Puas yog koj ntxub cov tuabneeg kws nyob huv Xi-oos? Ua caag koj yuav ntaus peb saab ua luaj, tsi muaj nub khu tau le? Peb nrhav kev thaajyeeb, tabsis tsi tau qhov zoo le; peb ca sab has tas peb tej mob yuav zoo, tabsis yimfuab txhawj ntshai."},{"bible_id":"1726","chapter_code":"JER.14","verse_code":"JER.14.20","label":"20","content":"Tug TSWV, peb tau ua txhum rua koj lawm tag; peb leeg peb hab peb cov yawmkoob tej kev txhum rua koj."},{"bible_id":"1726","chapter_code":"JER.14","verse_code":"JER.14.21","label":"21","content":"Thov ncu ntsoov koj tej lug cog tseg hab tsi xob ntxub peb. Thov koj tsi xob ca luas ua saib tsi taug lub nroog Yeluxalees, lub nroog ntawd yog koj lub zwmtxwv kws ci ntsaa ab. Thov koj tsi xob rhuav tej lug kws koj cog tseg rua peb lawm."},{"bible_id":"1726","chapter_code":"JER.14","verse_code":"JER.14.22","label":"22","content":"Lwm tsaav tuabneeg tej mlom ua tsi tau kuas naag lug; lub ntuj los yeej ua tsi tau kuas naag lug. Tug TSWV kws yog peb tug Vaajtswv, peb ca sab rua koj xwb, Tsuas yog koj tuab leeg txhaj yog tug kws ua tau tej nuav."},{"bible_id":"1726","chapter_code":"JER.15","verse_code":"JER.15.1","label":"1","content":"Tug TSWV has rua kuv tas, \u201cTxawm yog Mauxes hab Xamuyees sawv ntawm nuav thov kuv los kuv yuav tsi hlub cov tuabneeg nuav le. Ca le ntab puab moog; kuv tsi xaav pum puab lawm."},{"bible_id":"1726","chapter_code":"JER.15","verse_code":"JER.15.2","label":"2","content":"Thaus puab nug koj has tas, \u2018Peb yuav moog qhov twg?\u2019 Koj ca le qha kuv tej lug rua puab has tas, \u2018Cov kws yuav tuag mob tuag ntsaaj yeej yuav tuag mob tuag ntsaaj; cov kws yuav tuag rua nav ntaaj nav rag, yeej yuav tuag rua nav ntaaj nav rag; cov kws yuav tuag rua kev tshaib kev nqhes, yeej yuav tuag rua kev tshaib kev nqhes; cov kws yuav raug luas nteg, yeej yuav raug luas nteg.\u2019\u201d"},{"bible_id":"1726","chapter_code":"JER.15","verse_code":"JER.15.3","label":"3","content":"\u201cKuv kws yog tug TSWV tau txav txim sab tso plaub yaam kev puamtsuaj lug raug puab: puab yuav tuag rua nav ntaaj nav rag, dlev yuav muab puab hai moog, noog yuav lug noj puab lub cev, hab tej tsaj qus yuav lug khee noj puab tej nqaj kws seem."},{"bible_id":"1726","chapter_code":"JER.15","verse_code":"JER.15.4","label":"4","content":"Kuv yuav ua kuas txhua tsaav tuabneeg huv nplajteb nuav ntshai puab, vim tej kws Hexekiyas tug tub Manaxes kws ua vaajntxwv kaav tebchaws Yudas ua huv lub nroog Yeluxalees.\u201d"},{"bible_id":"1726","chapter_code":"JER.15","verse_code":"JER.15.5","label":"5","content":"Tug TSWV has tas, \u201cCov tuabneeg kws nyob huv Yeluxalees, leejtwg txhaj yuav hlub mej, hab leejtwg txhaj yuav nrug mej tu sab? Leejtwg yuav tog taug nug has tas, mej nyob le caag lawm?"},{"bible_id":"1726","chapter_code":"JER.15","verse_code":"JER.15.6","label":"6","content":"Tug TSWV has tas, mej tau tso kuv tseg lawm, mej tig nrausqaum rua kuv. Vim le ntawd kuv txhaj ntaus mej, rua qhov kuv tswj tsi tau kuv txujkev chim lawm!"},{"bible_id":"1726","chapter_code":"JER.15","verse_code":"JER.15.7","label":"7","content":"Kuv yuav muab mej ntab tawm ntawm txhua lub nroog huv lub tebchaws nuav moog; ib yaam le cua ntsawj tej quavnyaab. Kuv yuav ua rua mej kws yog kuv tsaav tuabneeg kuas puamtsuaj, kuv tua mej tej mivnyuas, vim mej tsi tso mej tej kev txhum tseg."},{"bible_id":"1726","chapter_code":"JER.15","verse_code":"JER.15.8","label":"8","content":"Tej puj ntsuag kws nyob huv mej lub tebchaws tseem ntau tshaaj tej xuabzeb ntawm ntug havtxwv. Kuv tua mej tej tub kws tseem hluas hab ua rua puab nam quaj quas ntsuag. Kuv yuav tso kev siv kev npug hab sub tawg sub ntshaa lug raug puab thaus puab tsi nwm le."},{"bible_id":"1726","chapter_code":"JER.15","verse_code":"JER.15.9","label":"9","content":"Leej nam kws muaj xyaa tug mivnyuas tuag huv tuabsi lawm nwg yuav ca le tsi ncu qaab hab ua tsi taug paa. Txawm yog nruab nub nrig los yuav tsaus ntuj nti rua nwg; nwg yuav poob ntsejmuag hab mob sab kawg le. Kuv yuav ca mej tej yeebncuab tuaj tua mej cov kws tseem ua neej nyob, Kuv yog tug TSWV kws has le ntawd.\u201d"},{"bible_id":"1726","chapter_code":"JER.15","verse_code":"JER.15.10","label":"10","content":"Kuv yog tug tuabneeg kws tsi muaj kev kaaj sab le! Vim le caag kuv nam txhaj yug kuv rua huv lub nplajteb nuav? Kuv txhaj tau nrug txhua tug tuabneeg huv lub tebchaws nuav sis caav sis tshe? Kuv tub tsi tau txais nyaj ntawm leejtwg lossis qev nyaj rua leejtwg; tabsis txhua tug foom tsi zoo rua kuv!"},{"bible_id":"1726","chapter_code":"JER.15","verse_code":"JER.15.11","label":"11","content":"Tug TSWV, yog has tas kuv tsi ua koj teg num  kawg sab kawg ntsws, yog kuv tsi tau thov koj paab kuv tej yeebncuab thaus puab raug kev txomnyem nyuaj sab, ces ca puab tej lug foom tsi zoo raug kuv."},{"bible_id":"1726","chapter_code":"JER.15","verse_code":"JER.15.12","label":"12","content":"(Tsi muaj leejtwg luv tau cov hlau xyaw tooj kws luas coj saab qaumteb tuaj.)"},{"bible_id":"1726","chapter_code":"JER.15","verse_code":"JER.15.13","label":"13","content":"Tug TSWV has rua kuv tas, \u201cVim kuv tsaav tuabneeg ua kev txhum thoob tebchaws, kuv txhaj rau txim rua puab kws yog tso yeebncuab tuaj fuab puab tej nyaj tej kub."},{"bible_id":"1726","chapter_code":"JER.15","verse_code":"JER.15.14","label":"14","content":"Kuv yuav ca puab moog ua puab cov yeebncuab qhev nyob rua huv lub tebchaws kws puab tsi tau paub dlua le, rua qhov kuv txujkev chim zoo ib yaam le lub cubtawg hab yuav kub moog ibtxhis.\u201d"},{"bible_id":"1726","chapter_code":"JER.15","verse_code":"JER.15.15","label":"15","content":"Kuv teb has tas, \u201cTug TSWV, koj yeej paub txhua yaam. Thov koj ncu ntsoov kuv hab paab kuv! Thov koj ua pauj rua cov tuabneeg kws tsimtxom kuv. Koj tsi xob ua sab ntev rua puab, nyob tsaam puab tuaj tua tau kuv. Thov ncu ntsoov has tas vim koj teg num, kuv txhaj raug tej kev txomnyem nuav."},{"bible_id":"1726","chapter_code":"JER.15","verse_code":"JER.15.16","label":"16","content":"Tug TSWV kws yog Vaajtswv tug muaj Fwjchim Luj kawg nkaus, kuv yog koj tug, kuv noog tej lug kws koj has rua kuv, koj tej lug nyob huv kuv lub sab, ua rua kuv kaaj sab hab zoo sab kawg."},{"bible_id":"1726","chapter_code":"JER.15","verse_code":"JER.15.17","label":"17","content":"Kuv tsi muaj sijhawm moog nrug luas ua kev lomzem hab tso dlaaj tso luag le, kuv noog koj lug, kuv txhaj moog nyob tuab leeg ua rua kuv chim sab heev."},{"bible_id":"1726","chapter_code":"JER.15","verse_code":"JER.15.18","label":"18","content":"Vim le caag kuv txhaj muaj tej kev nyuaj sab nuav? Vim le caag kuv tej qhov txhaab pheej fuam luj zuj zug? Vim le caag txhaj khu tsi zoo le? Puas yog koj xaav ua kuas kuv zoo le lub haav qhuav kws tsi muaj dlej lub caij ntuj qhua?\u201d"},{"bible_id":"1726","chapter_code":"JER.15","verse_code":"JER.15.19","label":"19","content":"Tug TSWV teb has tas, \u201cYog koj rov lug cuag kuv, kuv yuav pub koj ua kuv tug tubkhai dlua. Yog koj has lug tseeb tsi has lug dlaag, koj yuav rov tau ua kuv tug cevlug dlua. Tej tuabneeg yuav rov tuaj cuag koj, tsi taag koj yuav moog cuag puab."},{"bible_id":"1726","chapter_code":"JER.15","verse_code":"JER.15.20","label":"20","content":"Kuv yuav ua kuas koj tawv ib yaam le tug ntsaa yeej tooj thaiv tsaav tuabneeg nuav, txawm yog puab tawmtsaam koj los puab yuav kov tsi yeej. Kuv yuav nrug nraim koj hab tsomkwm koj kuas koj tau nyob kaaj sab lug."},{"bible_id":"1726","chapter_code":"JER.15","verse_code":"JER.15.21","label":"21","content":"Kuv yuav cawm koj kuas dlim ntawm cov tuabneeg sab phem hab limham lub fwjchim. Kuv yog tug TSWV kws has le ntawd.\u201d"},{"bible_id":"1726","chapter_code":"JER.16","verse_code":"JER.16.1","label":"1","content":"Tug TSWV rov has rua kuv tas,"},{"bible_id":"1726","chapter_code":"JER.16","verse_code":"JER.16.2","label":"2","content":"\u201cKoj tsi xob yuav quaspuj lossis yug mivnyuas rua huv thaaj chaw kws zoo le nuav."},{"bible_id":"1726","chapter_code":"JER.16","verse_code":"JER.16.3","label":"3","content":"Kuv yuav qha kuas koj paub tej xwm kws yuav muaj lug raug cov mivnyuas kws yug rua ntawm thaaj chaw nuav hab puab nam puab txiv."},{"bible_id":"1726","chapter_code":"JER.16","verse_code":"JER.16.4","label":"4","content":"Puab yuav raug tej mob phem tuag taag, hab yuav tsi muaj leejtwg nyav lossis log puab. Puab tej cev tuag yuav lwj ua tej pawg le tej quav nyuj rua sau npoo aav. Puab yuav raug nav ntaaj nav rag tuag lossis tuag tshaib tuag nqhes. Tej noog hab tej tsaj qus yuav lug noj puab."},{"bible_id":"1726","chapter_code":"JER.16","verse_code":"JER.16.5","label":"5","content":"\u201cKoj tsi xob moog rua huv lub tsev kws muaj kev quaj kev nyav. Koj tsi xob nyav leejtwg le. Kuv yuav tsi foom koob moov rua kuv tsaav tuabneeg kuas nyob kaaj sab lug lossis hlub hab taabncuab puab le."},{"bible_id":"1726","chapter_code":"JER.16","verse_code":"JER.16.6","label":"6","content":"Tug npluanuj hab tug pluag los yeej yuav tuag taag rua huv lub tebchaws nuav, yuav tsi muaj leejtwg nyav puab lossis coj puab moog log le. Tsi muaj leejtwg kws nwg yuav muab nwg hlais lossis chais nwg tej plaubhau qha has tas nwg quaj ntsuag."},{"bible_id":"1726","chapter_code":"JER.16","verse_code":"JER.16.7","label":"7","content":"Tsi muaj leejtwg paab leg kev noj kev haus rua tsev tuabneeg kws muaj kev pluj tuag hab nplig puab sab. Tsi muaj leejtwg hlub tug kws nam txiv tuag taag tso nwg tseg."},{"bible_id":"1726","chapter_code":"JER.16","verse_code":"JER.16.8","label":"8","content":"\u201cTsi xob moog rua huv lub tsev kws muaj rooj noj rooj haus. Tsi xob moog nrug puab nyob lossis noj haus le."},{"bible_id":"1726","chapter_code":"JER.16","verse_code":"JER.16.9","label":"9","content":"Koj ca le noog tug TSWV kws yog cov Yixalayees tug Vaajtswv kws muaj Fwjchim Luj kawg nkaus tej lug. Kuv yuav ua kuas tej suab lomzem zoo sab hab kev noj tshoob haus kug ntsag moog. Cov tuabneeg tam nuav qhovmuag yuav pum ntsoov tej ntawd."},{"bible_id":"1726","chapter_code":"JER.16","verse_code":"JER.16.10","label":"10","content":"\u201cThaus koj qha tej nuav rua puab taag, puab yuav nug koj has tas, \u2018Vim le caag tug TSWV txhaj rau txim nyaav ua luaj rua peb? Peb tej kev txhum yog dlaabtsi? Peb tau ua txhum dlaabtsi tawmtsaam tug TSWV kws yog peb tug Vaajtswv?\u2019"},{"bible_id":"1726","chapter_code":"JER.16","verse_code":"JER.16.11","label":"11","content":"Koj ca le qha tug TSWV tej lug rua puab has tas, \u2018Tub yog vim mej cov yawmkoob tso kuv tseg, moog pe luas tej vaajtswv. Puab tso kuv tseg hab tsi noog kuv tej lug qha."},{"bible_id":"1726","chapter_code":"JER.16","verse_code":"JER.16.12","label":"12","content":"Mej tseem ua phem tshaaj mej cov yawmkoob hab. Mej txhua tug puavleej tawv ncauj, sab phem hab tsi noog kuv lug le."},{"bible_id":"1726","chapter_code":"JER.16","verse_code":"JER.16.13","label":"13","content":"Yog le ntawd, kuv yuav muab mej ntab tawm huv lub tebchaws nuav moog rua lub tebchaws kws mej lossis mej cov yawmkoob tsi tau paub dlua le. Nyob huv lub tebchaws ntawd mej yuav tau pe luas tej vaajtswv nruab nub mo ntuj, hab kuv yuav tsi taabncuab mej le.\u2019 \u201d"},{"bible_id":"1726","chapter_code":"JER.16","verse_code":"JER.16.14","label":"14","content":"Tug TSWV has tas, \u201cTub txug lub sijhawm kws tuabneeg tsi tuav kuv lub npe coglug has tas, Vaajtswv tug kws muaj sa nyob tau coj cov Yixalayees tawm nraag tebchaws Iziv lug,"},{"bible_id":"1726","chapter_code":"JER.16","verse_code":"JER.16.15","label":"15","content":"tabsis puab yuav tuav kuv lub npe coglug has tas Vaajtswv tug kws muaj sa nyob tau coj cov Yixalayees kws nyob saab qaumteb hab huv tej tebchaws kws kuv ntab puab moog nyob ntawd rov lug. Kuv yuav coj puab lug moog nyob huv puab lub tebchaws, yog lub tebchaws kws kuv muab rua puab cov yawmkoob lawm. Kuv yog tug TSWV kws has le ntawd.\u201d"},{"bible_id":"1726","chapter_code":"JER.16","verse_code":"JER.16.16","label":"16","content":"Tug TSWV has tas, \u201cKuv yuav tso tej tuabneeg cuab ntseg coob heev tuaj nteg cov tuabneeg nuav. Kuv yuav tso tej tuabneeg tua nqaj tuaj caum puab tua sau tej roob, tej pov roob hab huv tej qhov tsua."},{"bible_id":"1726","chapter_code":"JER.16","verse_code":"JER.16.17","label":"17","content":"Kuv pum txhua yaam kws puab ua, tsi muaj ib yaam kws kuv tsi pum le. Tsi muaj ib yaam dlaabtsi roog tau puab tej kev txhum kuas kuv tsi pum le."},{"bible_id":"1726","chapter_code":"JER.16","verse_code":"JER.16.18","label":"18","content":"Kuv yuav rau txim ob npaug rua puab tej kev txhum hab kev phem kev qas, rua qhov puab txua tej mlom kws tsi muaj sa hab coj tej mlom ntawd lug tso puv tebchaws ua rua kuv lub tebchaws tsi huv lawm.\u201d"},{"bible_id":"1726","chapter_code":"JER.16","verse_code":"JER.16.19","label":"19","content":"Tug TSWV, koj yog tug tsomkwm hab txhawb kuv tug zug; thaus kuv raug kev txomnyem nyuaj sab koj paab kuv. Txhua tsaav tuabneeg thoob qaab ntuj yuav tuaj cuag koj hab has tas, \u201cPeb cov yawmkoob tsi muaj dlaabtsi le, tsuas yog tej vaajtswv cuav hab tej mlom kws tsi muaj nqes xwb."},{"bible_id":"1726","chapter_code":"JER.16","verse_code":"JER.16.20","label":"20","content":"Tuabneeg tseem tsim tau vaajtswv rua tuabneeg pe hab los? Tej kws tuabneeg txhais teg ua yeej tsi yog Vaajtswv le.\u201d"},{"bible_id":"1726","chapter_code":"JER.16","verse_code":"JER.16.21","label":"21","content":"Tug TSWV has tas, \u201cYog le ntawd, kuv yuav ua tuab zag ua kuas txhua tsaav tuabneeg pum kuv tug zug hab lub fwjchim, puab txhaj paub has tas kuv yog tug TSWV.\u201d"},{"bible_id":"1726","chapter_code":"JER.17","verse_code":"JER.17.1","label":"1","content":"Tug TSWV has tas, cov Yudas, luas muab cwjmem hlau sau mej tej kev txhum ca, muab raab txaug kws yog pobzeb muaj nqes txaug rua huv mej lub sab, hab muab suam rua ntawm mej tej ceg kaum thaaj lawm."},{"bible_id":"1726","chapter_code":"JER.17","verse_code":"JER.17.2","label":"2","content":"Mej cov tuabneeg pheej moog pe tug mlom Aselas tej thaaj hab tej ncej kws teeb rua huv tej qaab ntoos, sau tej ncov roob,"},{"bible_id":"1726","chapter_code":"JER.17","verse_code":"JER.17.3","label":"3","content":"hab sau tej roob tom tej taj nraag. Kuv yuav ca mej tej yeebncuab tuaj txeeb mej tej nyaj tej kub, hab qhov txhua chaw, vim tej kev txhum kws mej ua  thoob plawg lub tebchaws."},{"bible_id":"1726","chapter_code":"JER.17","verse_code":"JER.17.4","label":"4","content":"Mej yuav tau tso  lub tebchaws kws kuv muab rua mej lawm tseg hab kuv yuav kuas mej moog ua mej cov yeebncuab qhev rua lub tebchaws kws mej yeej tsi tau paub dlua le, rua qhov kuv txujkev chim zoo ib yaam le lub cubtawg kws cig tsi paub tuag le."},{"bible_id":"1726","chapter_code":"JER.17","verse_code":"JER.17.5","label":"5","content":"Tug TSWV has tas, \u201cKuv yuav rau txim rua tug tuabneeg kws tsiv tawm ntawm kuv moog, ca sab rua tuabneeg tug zug hab ca sab rua tej tuabneeg kws txawj tuag."},{"bible_id":"1726","chapter_code":"JER.17","verse_code":"JER.17.6","label":"6","content":"Nwg zoo ib yaam le tsob ntoo kws tuaj tom taj suabpuam kws luj hlub huv tej mojsaab qhua ntawm thaaj aav qaab ntsev kws tsi muaj dlaabtsi tuaj le. Tsi muaj ib yaam dlaabtsi zoo rua nwg le."},{"bible_id":"1726","chapter_code":"JER.17","verse_code":"JER.17.7","label":"7","content":"\u201cTabsis kuv yuav foom koob moov rua tug kws ca sab rua kuv."},{"bible_id":"1726","chapter_code":"JER.17","verse_code":"JER.17.8","label":"8","content":"Nwg zoo ib yaam le tsob ntoo kws tuaj ntawm ntug dlej hab nrhau caag moog rua huv dlej. Txawm yog tshaav ntuj kub los nwg yeej tsi ntshai, rua qhov nwg tej nplooj tsi qhuav tsi ntsws le; txawm yog tsi muaj naag los nwg yeej tsi txhawj; hab nwg yeej tawg paaj txi txiv lawv caij lawv nyoog."},{"bible_id":"1726","chapter_code":"JER.17","verse_code":"JER.17.9","label":"9","content":"\u201cLeejtwg txhaj paub tau tuabneeg lub sab? Tsi muaj ib yaam dlaabtsi kws txawj dlaag ntxag le tuabneeg lub sab; lub sab ntawd mob luj hab khu tsi zoo le."},{"bible_id":"1726","chapter_code":"JER.17","verse_code":"JER.17.10","label":"10","content":"\u201cKuv yog tug TSWV kws paub tuabneeg txujkev xaav hab sim tuabneeg lub sab, kuv pub rua txhua tug lawv le nwg lub neej, hab lawv le tej num kws nwg ua.\u201d"},{"bible_id":"1726","chapter_code":"JER.17","verse_code":"JER.17.11","label":"11","content":"Tug tuabneeg kws tau nyaj lug ntawm kev ua tsi ncaaj, zoo ib yaam le tug noog kws puag tej qai kws tsi yog nwg nteg, thaus nwg ib nraab neej nwg kev npluanuj yuav pluj moog taag, hab thaus kawg nwg yuav yog tug kws ruag tshaaj plawg."},{"bible_id":"1726","chapter_code":"JER.17","verse_code":"JER.17.12","label":"12","content":"Peb lub Tuamtsev zoo ib yaam le lub zwmtxwv kws ci ntsaa ab nyob sau lub roob sab thaus chivkeeb lug lawm."},{"bible_id":"1726","chapter_code":"JER.17","verse_code":"JER.17.13","label":"13","content":"Tug TSWV, cov Yixalayees ca sab rua koj nkaus xwb; txhua tug kws tso koj tseg lawm yuav raug kev txaajmuag; puab yuav pluj taag ib yaam le tej npe ntawv kws sau rua ntawm tej moov aav; rua qhov puab tso koj kws yog tug TSWV kws yog lub qhovdlej txhawv tseg lawm."},{"bible_id":"1726","chapter_code":"JER.17","verse_code":"JER.17.14","label":"14","content":"Tug TSWV, thov koj khu kuv, kuv txhaj yuav zoo. Thov cawm kuv, kuv txhaj yuav dlim. Kuv qhuas koj tuab leeg xwb!"},{"bible_id":"1726","chapter_code":"JER.17","verse_code":"JER.17.15","label":"15","content":"Tej tuabneeg has rua kuv tas, \u201cTug TSWV Txujlug nyob qhov twg? Ca le ua kuas tav!\u201d"},{"bible_id":"1726","chapter_code":"JER.17","verse_code":"JER.17.16","label":"16","content":"Tabsis tug TSWV, kuv tsi tau txhib kuas koj tso kev puamtsuaj lug raug puab.  Kuv tsi tau xaav has tas ib nub twg kuas muaj kev txomnyem lug raug puab. Tug Tswv, koj yeej paub tej nuav; koj paub tej lug kws kuv has."},{"bible_id":"1726","chapter_code":"JER.17","verse_code":"JER.17.17","label":"17","content":"Thov koj tsi xob ua nruj ua tsiv rua kuv; thaus kuv raug kev txhawjxeeb koj yog kuv lub chaw vaamkhom."},{"bible_id":"1726","chapter_code":"JER.17","verse_code":"JER.17.18","label":"18","content":"Tug TSWV, thov koj ua kuas cov tuabneeg kws tsimtxom kuv raug txaajmuag, tabsis thov koj paab cawm kuv. Thov koj ua nruj ua tsiv rua puab, tabsis tsi xob ua rua kuv! Koj ca le tso kev puamtsuaj lug raug puab kuas puab puamtsuaj taag!"},{"bible_id":"1726","chapter_code":"JER.17","verse_code":"JER.17.19","label":"19","content":"Tug TSWV has rua kuv tas, \u201cYelemis, koj ca le moog rua ntawm lub Roojvaag Tuabneeg kws cov Yudas cov vaajntxwv moog rua huv lub nroog hab tawm lug; hab moog rua ntawm tej roojvaag huv lub nroog Yeluxalees qha kuv tej lug rua puab,"},{"bible_id":"1726","chapter_code":"JER.17","verse_code":"JER.17.20","label":"20","content":"koj qha rua cov vaajntxwv, cov Yudas hab tej tuabneeg txhua tug kws nyob huv lub nroog Yeluxalees kws moog hab lug ntawm tej roojvaag kuas puab ca le noog kuv tej lug."},{"bible_id":"1726","chapter_code":"JER.17","verse_code":"JER.17.21","label":"21","content":"Koj has rua puab tas, yog puab xaav muaj txujsa nyob, nub Xanpataus kuas puab tsi xob nqaa ib yaam dlaabtsi moog hab lug; puab yuavtsum tsi xob nqaa ib yaam dlaabtsi ntawm lub nroog Yeluxalees tej roojvaag saab nrau lug rua saab huv,"},{"bible_id":"1726","chapter_code":"JER.17","verse_code":"JER.17.22","label":"22","content":"lossis nub Xanpataus tsi xob nqaa ib yaam dlaabtsi huv puab tej tsev moog rua saab nrau. Puab yuavtsum tsi xob ua num nub Xanpataus. Puab yuavtsum ceev nub Xanpataus ua nub tseemceeb lawv le kuv tau saamfwm rua puab cov yawmkoob lawm."},{"bible_id":"1726","chapter_code":"JER.17","verse_code":"JER.17.23","label":"23","content":"Puab cov yawmkoob tsi noog kuv lug lossis tsi quavntsej kuv le. Tsi yog le ntawd xwb, puab tseem tawv ncauj; puab tsi noog kuv lug lossis tsi ua lawv le kuv tej lug qha."},{"bible_id":"1726","chapter_code":"JER.17","verse_code":"JER.17.24","label":"24","content":"\u201cKoj qha rua puab kuas puab yuavtsum noog kuv tej lug saamfwm. Nub Xanpataus puab tsi xob nqaa ib yaam dlaabtsi tawm ntawm cov roojvaag huv lub nroog moog rua saab nrau. Puab yuavtsum saib nub Xanpataus ua nub tseemceeb, nub ntawd puab tsi xob ua ib yaam num dlaabtsi le."},{"bible_id":"1726","chapter_code":"JER.17","verse_code":"JER.17.25","label":"25","content":"Yudas cov vaajntxwv hab cov numtswv yuav moog hab lug ntawm lub nroog Yeluxalees tej roojvaag, muaj meejmom hab fwjchim ib yaam le Vaajntxwv Daviv, hab taagnrho cov pejxeem Yudas hab cov tuabneeg huv Yeluxalees yuav caij neeg, hab tsheb neeg lug puv nkaus huv lub nroog Yeluxalees."},{"bible_id":"1726","chapter_code":"JER.17","verse_code":"JER.17.26","label":"26","content":"Tuabneeg yuav tuaj huv cov Yudas tej nroog hab huv tej zog kws nyob puagncig lub nroog Yeluxalees, huv xeem Npeenyamees cheebtsaam aav, tim tej taw roob, sau tej roob sab hab huv tebchaws Yudas saab qaabteb tuaj. Puab yuav coj tej khoom hlawv fij theej txhoj, tej qoobloo, tej tshuaj tsw qaab hab tej khoom fij ua tsaug tuaj rua kuv huv lub Tuamtsev."},{"bible_id":"1726","chapter_code":"JER.17","verse_code":"JER.17.27","label":"27","content":"Tabsis puab yuavtsum noog kuv lug hab saib nub Xanpataus ua nub tseemceeb. Nub Xanpataus puab yuavtsum tsi xob nqaa ib yaam dlaabtsi tawm huv lub nroog Yeluxalees tej roojvaag moog rua saab nrau, yog has tas puab tsi noog kuv lug, kuv yuav tso suavtawg hlawv lub nroog Yeluxalees tej roojvaag. Suavtawg yuav kub lub nroog Yeluxalees tej loog hab yuav tsi muaj leejtwg tua tau le.\u201d"},{"bible_id":"1726","chapter_code":"JER.18","verse_code":"JER.18.1","label":"1","content":"Tug TSWV has rua kuv tas,"},{"bible_id":"1726","chapter_code":"JER.18","verse_code":"JER.18.2","label":"2","content":"\u201cKoj ca le moog rua nraag tug puab laujkaub aav lub tsev. Kuv muaj lug yuav has rua koj.\u201d"},{"bible_id":"1726","chapter_code":"JER.18","verse_code":"JER.18.3","label":"3","content":"Yog le ntawd, kuv txhaj moog rua nraag tug puab laujkaub aav lub tsev, kuv pum nwg taabtom puab laujkaub."},{"bible_id":"1726","chapter_code":"JER.18","verse_code":"JER.18.4","label":"4","content":"Thaus nwg puab ib lub laujkaub twg tsi zoo, nwg txawm rov muab cov aav zuaj puab ua dlua lwm yaam."},{"bible_id":"1726","chapter_code":"JER.18","verse_code":"JER.18.5","label":"5","content":"Thaus ntawd tug TSWV has rua kuv tas,"},{"bible_id":"1726","chapter_code":"JER.18","verse_code":"JER.18.6","label":"6","content":"\u201cMej cov Yixalayees, mej xaav has tas kuv tsi muaj cai ua rua mej ib yaam le tug puab laujkaub aav ua rua cov aav nplaum ntawd nua los? Cov aav nplaum nyob huv tug puab laujkaub txhais teg le caag, mej nyob huv kuv txhais teg ib yaam le ntawd."},{"bible_id":"1726","chapter_code":"JER.18","verse_code":"JER.18.7","label":"7","content":"Yog thaus twg kuv has tas kuv yuav rhu, yuav rhuav lossis yuav ua kuas ib tsaav tuabneeg lossis ib lub tebchaws twg puamtsuaj moog,"},{"bible_id":"1726","chapter_code":"JER.18","verse_code":"JER.18.8","label":"8","content":"tabsis yog tsaav tuabneeg ntawd tso puab tej kev phem kev qas tseg, kuv yuav hloov sab tsi ua lawv le tej lug kws kuv tub has tseg lawm."},{"bible_id":"1726","chapter_code":"JER.18","verse_code":"JER.18.9","label":"9","content":"Yog kuv has rua ib tsaav tuabneeg lossis ib lub tebchaws twg tas, kuv yuav txhim khu tsaav tuabneeg lossis lub tebchaws ntawd kuas vaammeej,"},{"bible_id":"1726","chapter_code":"JER.18","verse_code":"JER.18.10","label":"10","content":"tabsis yog tsaav tuabneeg ntawd ua kev phem kev qas tsi noog kuv lug, kuv yuav hloov sab tsi ua lawv le tej lug kws kuv has."},{"bible_id":"1726","chapter_code":"JER.18","verse_code":"JER.18.11","label":"11","content":"Yog le ntawd, koj ca le qha rua cov Yudas hab cov tuabneeg kws nyob huv lub nroog Yeluxalees has tas, kuv taabtom npaaj tawmtsaam hab yuav rau txim rua puab. Koj has kuas puab ca le tso puab tej kev txhum tseg, tig rov lug ua qhov zoo hab xyum ua lub neej tshab."},{"bible_id":"1726","chapter_code":"JER.18","verse_code":"JER.18.12","label":"12","content":"Puab yuav teb koj has tas, \u2018Peb tsi ua le ntawd! Peb yuav tawv ncauj hab ua phem ua qas lawv le peb lub sab nyam.\u2019 \u201d"},{"bible_id":"1726","chapter_code":"JER.18","verse_code":"JER.18.13","label":"13","content":"Tug TSWV has tas, \u201cCa le nug txhua tsaav tuabneeg saib puas muaj tuabneeg nov dlua tej xwm nuav los tsi muaj? Cov Yixalayees ua txhum luj kawg le lawm."},{"bible_id":"1726","chapter_code":"JER.18","verse_code":"JER.18.14","label":"14","content":"Puas yog tej hauv roob sab huv tebchaws Lenpanoos yeej ibtxwm muaj dlaus? Puas yog tej dlej kws txhawv txag zag sau tej roob yeej ndlwg tsi tu le?"},{"bible_id":"1726","chapter_code":"JER.18","verse_code":"JER.18.15","label":"15","content":"Tabsis kuv tsaav tuabneeg tso kuv tseg; puab moog hlawv tshuaj tsw qaab fij rua tej mlom, puab taug kev moog qhov twg los dlawm puab kutaw; puab tsi ua lawv le tej kevcai thaus u lawm; puab tsi taug kev, puab plos haav faab xwb."},{"bible_id":"1726","chapter_code":"JER.18","verse_code":"JER.18.16","label":"16","content":"Puab ua rua lub tebchaws nuav lamsim taag, luas yuav saib tsi taug lub tebchaws nuav moog ibtxhis; tej tuabneeg kws dlua kev yuav xaav tsi thoob hab cu hau nyo."},{"bible_id":"1726","chapter_code":"JER.18","verse_code":"JER.18.17","label":"17","content":"Kuv yuav ua rua kuv tsaav tuabneeg tawg tsiv ri sua taabmeeg puab tej yeebncuab ib yaam le tej moov aav kws cov cua saab nubtuaj tuaj ntsawj. kuv yuav tig nrausqaum rua puab, thaus puab raug kev puamtsuaj, kuv yuav tsi paab puab.\u201d"},{"bible_id":"1726","chapter_code":"JER.18","verse_code":"JER.18.18","label":"18","content":"Thaus ntawd suavdlawg has tas, \u201cPeb ca le tuavhuv tawmtsaam Yelemis. Peb yeej muaj cov povthawj qha peb hab muaj cov tuabneeg kws muaj tswvyim qha tau peb, hab muaj cov cev Vaajtswv lug kws yuav cev Vaajtswv lug rua peb. Peb ca le nrhav lug kom Yelemis, peb tsi xob noog nwg tej lug.\u201d"},{"bible_id":"1726","chapter_code":"JER.18","verse_code":"JER.18.19","label":"19","content":"Yog le ntawd, kuv txhaj thov tug TSWV has tas, \u201cTug TSWV, thov koj noog kuv tej lug thov hab noog tej lug kws cov yeebncuab txobthuam kuv."},{"bible_id":"1726","chapter_code":"JER.18","verse_code":"JER.18.20","label":"20","content":"Puab muab kev phem pauj kev zoo los? Puab khawb qhov tog kuv kev. Koj ncu ntsoov has tas, kuv tau tsaa ncauj thov koj kuas txu koj tej kev chim tsi xob rau txim rua puab."},{"bible_id":"1726","chapter_code":"JER.18","verse_code":"JER.18.21","label":"21","content":"Tug TSWV, nwgnuav thov ca kuas puab tej mivnyuas tuag tshaib tuag nqhes, hab tuag rua nav ntaaj nav rag, ca tej quaspuj nyob ua puj ntsuag tsi muaj quasyawg hab tsi muaj mivnyuas; ca tej quasyawg tuag mob tuag ntsaaj, hab ca tej tub hluas tuag rua huv tshaav rog."},{"bible_id":"1726","chapter_code":"JER.18","verse_code":"JER.18.22","label":"22","content":"Thov koj khaiv ib paab tuabneeg moog fuab puab tej vaaj tse thaus puab tsi nwm kuas puab quaj ntshai tshee nyo. Puab khawb qhov hab cuab muv tog kuv kev."},{"bible_id":"1726","chapter_code":"JER.18","verse_code":"JER.18.23","label":"23","content":"Tug TSWV, koj paub has tas, puab tuavhuv yuav tua kuv povtseg. Thov koj tsi xob tshem puab tej kev txhum lossis zaam txim rua puab le. Thov koj ua kuas puab qaug nrum rug swb hlo, hab rau txim nyaav rua puab thaus koj tseem chim.\u201d"},{"bible_id":"1726","chapter_code":"JER.19","verse_code":"JER.19.1","label":"1","content":"Tug TSWV kuas kuv moog yuav ib lub hub. Nwg kuas kuv coj cov txwjlaug hab cov povthawj laug qee leej tawm ntawm lub Roojvaag Txhais Laujkaub moog rua tom lub Haav Hinoos hab qha tug TSWV tej lug rua puab."},{"bible_id":"1726","chapter_code":"JER.19","verse_code":"JER.19.2+JER.19.3","label":"2-3","content":"Tug TSWV kuas kuv has rua cov Yudas cov vaajntxwv hab cov tuabneeg kws nyob huv lub nroog Yeluxalees has tas, \u201cMej ca le noog kuv kws yog tug TSWV, cov Yixalayees tug Vaajtswv kws muaj Fwjchim Luj kawg nkaus tej lug. Kuv yuav tso kev puamtsuaj lug rua ntawm thaaj chaw nuav, kuas tej tuabneeg kws nov zaaj nuav xaav tsi thoob."},{"bible_id":"1726","chapter_code":"JER.19","verse_code":"JER.19.4","label":"4","content":"Kuv yuav ua le nuav, rua qhov suavdlawg tso kuv tseg hab moog tua tsaj hlawv fij rua luas tej vaajtswv ua rua qhov chaw nuav tsi huv lawm. Tej vaajtswv ntawd yog tej kws puab, puab cov yawmkoob hab puab cov vaajntxwv tsi tau paub dlua le. Puab tua tej tuabneeg kws tsi muaj txim ntau leej rua ntawm thaaj chaw nuav,"},{"bible_id":"1726","chapter_code":"JER.19","verse_code":"JER.19.5","label":"5","content":"hab puab teeb ntau lub thaaj rua puab tua puab tej mivnyuas hlawv fij rua Npa-aas. Kuv tsi tau saamfwm kuas puab ua, kuv tsi tau xaav txug tej ntawd le."},{"bible_id":"1726","chapter_code":"JER.19","verse_code":"JER.19.6","label":"6","content":"Tug TSWV has tas, vim puab ua le ntawd, muaj ib nub twg luas yuav tsi hu thaaj chaw ntawd ua Taufes lossis lub Haav Hinoos lawm, tabsis luas yuav hu ua lub Haav Tua Tuabneeg."},{"bible_id":"1726","chapter_code":"JER.19","verse_code":"JER.19.7","label":"7","content":"Kuv yuav rhuav cov Yudas hab cov tuabneeg kws nyob huv lub nroog Yeluxalees tej tswvyim rua ntawm thaaj chaw nuav. Kuv yuav ca puab cov yeebncuab kovyeej puab hab muab puab tua tuag taag rua huv tshaav rog. Kuv ca tej noog hab tej tsaj nruab nraag noj puab."},{"bible_id":"1726","chapter_code":"JER.19","verse_code":"JER.19.8","label":"8","content":"Kuv yuav tso kev puamtsuaj lug rua huv lub nroog nuav. Txhua tug tuabneeg kws dlua kev tuaj pum tej xwm nuav puab yuav poob sab hab xaav tsi thoob le."},{"bible_id":"1726","chapter_code":"JER.19","verse_code":"JER.19.9","label":"9","content":"Yeebncuab yuav tuaj vij lub nroog hab nrhav kev tua cov tuabneeg kws nyob huv. Vim yeebncuab vij lub nroog, luas zuv nruj heev, ua rua cov tuabneeg nyob huv muaj kev tshaib nqhes hab txomnyem kawg, puab ib leeg yuav tua ib leeg noj hab tua puab tej mivnyuas noj.\u201d"},{"bible_id":"1726","chapter_code":"JER.19","verse_code":"JER.19.10","label":"10","content":"Tom qaab ntawd tug TSWV kuas kuv tsoo lub hub taabmeeg cov tuabneeg kws nrug kuv moog ntawd,"},{"bible_id":"1726","chapter_code":"JER.19","verse_code":"JER.19.11","label":"11","content":"hab kuas kuv qha tug TSWV kws muaj Fwjchim Luj kawg nkaus tej lug rua puab has tas, \u201cKuv yuav ntaus cov tuabneeg nuav hab rhuav lub nroog nuav ib yaam le muab lub hub nuav tsoo tawg taag, tsi muaj leejtwg yuav muab lub hub nuav rov sis lu tau. Luas yuav coj tej tuabneeg tuag moog log rua huv Taufes, rua qhov tsi muaj lwm thaaj chaw log tuag lawm."},{"bible_id":"1726","chapter_code":"JER.19","verse_code":"JER.19.12","label":"12","content":"Kuv has rua mej tas, kuv yuav ua rua lub nroog nuav hab cov tuabneeg kws nyob huv ib yaam le ua rua Taufes ntaag."},{"bible_id":"1726","chapter_code":"JER.19","verse_code":"JER.19.13","label":"13","content":"Tej tsev huv lub nroog Yeluxalees, cov Yudas cov vaajntxwv tej tsev hab sau tej ruv tsev kws cov tuabneeg moog hlawv moov tshuaj tsw qaab fij rua tej nubqub hab laub cawv fij rua luas tej vaajtswv, puavleej tsi huv ib yaam le Taufes.\u201d"},{"bible_id":"1726","chapter_code":"JER.19","verse_code":"JER.19.14","label":"14","content":"Tom qaab ntawd kuv txawm tawm huv Taufes, qhov chaw kws tug TSWV khaiv kuv moog qha nwg tej lug lug. Kuv moog sawv ntawm lub tshaav puam kws nyob saab nrau lub Tuamtsev hab qha rua suavdlawg has tas,"},{"bible_id":"1726","chapter_code":"JER.19","verse_code":"JER.19.15","label":"15","content":"tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, \u201cKuv yuav rau txim rua lub nroog nuav hab tej zog kws nyob ibncig ze nuav lawv le kws kuv tub has tseg lawm, rua qhov mej tawv ncauj hab tsi noog kuv lug.\u201d"},{"bible_id":"1726","chapter_code":"JER.20","verse_code":"JER.20.1","label":"1","content":"Thaus Imes tug tub Pasehus ua povthawj hab ua tug thawj saib num huv lub Tuamtsev nov kuv has tej lug nuav,"},{"bible_id":"1726","chapter_code":"JER.20","verse_code":"JER.20.2","label":"2","content":"nwg txawm kuas luas nplawm kuv hab muab saw hlau xauv kuv kutaw ze rua ntawm lub Roojvaag Npeenyamees theem sab ntawm lub Tuamtsev."},{"bible_id":"1726","chapter_code":"JER.20","verse_code":"JER.20.3","label":"3","content":"Nub tom qaab thaus sawv ntxuv kws Pasehus tuaj tso kuv, kuv has rua nwg tas, \u201cTug TSWV tsi tis koj npe hu ua Pasehus. Nwg tis koj npe hu ua \u2018Kev Kub Ntxhuv Txhua Qhov.\u2019"},{"bible_id":"1726","chapter_code":"JER.20","verse_code":"JER.20.4","label":"4","content":"Tug TSWV has tas, \u2018Kuv yuav ua kuas koj rov ua kev ntxhuv rua koj hab koj tej phoojywg, hab koj yuav pum yeebncuab rhu ntaaj tua koj tej phoojywg txhua tug povtseg. Kuv yuav muab cov Yudas txhua tug cob rua tug vaajntxwv kws kaav tebchaws Npanpiloos teg; nwg yuav coj ibtxha moog rua tim nwg lub tebchaws hab muab ibtxha tua povtseg."},{"bible_id":"1726","chapter_code":"JER.20","verse_code":"JER.20.5","label":"5","content":"Kuv yuav ca yeebncuab tuaj fuab puab tej nyaj hab tej qhov txhua chaw kws muaj nqes huv lub nroog moog. Txawm yog cov Yudas cov vaajntxwv tej nyaj hab tej qhov txhua chaw los luas yuav coj moog rua tim tebchaws Npanpiloos."},{"bible_id":"1726","chapter_code":"JER.20","verse_code":"JER.20.6","label":"6","content":"Pasehus, luas yuav nteg koj hab koj tsev tuabneeg moog rua tim tebchaws Npanpiloos hab. Koj yuav tuag hab luas yuav muab koj log nrug koj tej phoojywg kws koj tau dlaag ntxag.\u2019 \u201d"},{"bible_id":"1726","chapter_code":"JER.20","verse_code":"JER.20.7","label":"7","content":"Tug TSWV, koj tau dlaag kuv, kuv txhaj raug luas dlaag ntxag. Koj muaj zug hab muaj fwjchim tshaaj kuv. Txhua tug saib tsi taug kuv hab luag kuv plig taag nub le."},{"bible_id":"1726","chapter_code":"JER.20","verse_code":"JER.20.8","label":"8","content":"Thaus twg kuv has lug, kuv yuavtsum tau quaj hab qw has tas, \u201cKev nruj tsiv! Kev puamtsuaj!\u201d Tug TSWV, luas txobthuam kuv hab muab kuv tso dlaaj tso luag txhua lub sijhawm, vim kuv qha koj txujlug."},{"bible_id":"1726","chapter_code":"JER.20","verse_code":"JER.20.9","label":"9","content":"Tabsis thaus kuv has tas, \u201cCa kuv tsi xob xaav txug tug TSWV hab has txug nwg lub npe ntxiv lawm!\u201d Thaus ntawd koj txujlug kub ib yaam le suavtawg huv kuv lub sab tuaj. Kuv ua tag nyaj, tabsis kuv tiv tsi taug ntxiv lawm."},{"bible_id":"1726","chapter_code":"JER.20","verse_code":"JER.20.10","label":"10","content":"Kuv nov suavdlawg sis ntxhi has tas, \u201cMuaj kev kub ntxhuv nyob rua txhua qhov; Peb ca le moog has qha rua tug TSWV kws muaj Fwjchim Luj!\u201d Txawm yog kuv tej phoojywg zoo los puab tog nrhw nkaug kuv. Puab sis thaam has tas, \u201cTej zag peb yuav ntxag hab nteg tau nwg lug ua pauj tej kws nwg ua rua peb.\u201d"},{"bible_id":"1726","chapter_code":"JER.20","verse_code":"JER.20.11","label":"11","content":"Tabsis tug TSWV, koj yog tug kws tuaj kuv tog, koj yog tug muaj zug hab muaj fwjchim, cov kws tsimtxom kuv yuav qaug. Puab yuav poob ntsejmuag moog ibtxhis, rua qhov puab nteg tsi tau kuv; puab yuav ncu ntsoov puab txujkev poob ntsejmuag moog ibtxhis."},{"bible_id":"1726","chapter_code":"JER.20","verse_code":"JER.20.12","label":"12","content":"Tabsis tug TSWV kws muaj Fwjchim Luj kawg nkaus, koj sim tej tuabneeg ncaaj nceeg, koj paub tuabneeg lub sab xaav. Yog le ntawd, kuv muab kuv rooj plaub tso rua koj, thov ca kuv pum koj ua pauj rua kuv cov yeebncuab."},{"bible_id":"1726","chapter_code":"JER.20","verse_code":"JER.20.13","label":"13","content":"Ca le hu nkauj qhuas tug TSWV! Ca le ua tug TSWV tsaug! Nwg cawm tug kws raug luas tsimtxom dlim ntawm cov tuabneeg sab phem."},{"bible_id":"1726","chapter_code":"JER.20","verse_code":"JER.20.14","label":"14","content":"Ca le foom tsi zoo rua nub kws yug kuv! Tsi xob ncu txug nub kws kuv nam yug kuv!"},{"bible_id":"1726","chapter_code":"JER.20","verse_code":"JER.20.15","label":"15","content":"Ca le foom tsi zoo rua tug txivneej kws coj xuv zoo lug qha rua kuv txiv has tas, \u201cKoj tau ib tug tub lawm!\u201d Ua rua kuv txiv zoo sab heev."},{"bible_id":"1726","chapter_code":"JER.20","verse_code":"JER.20.16","label":"16","content":"Ca kuas nwg zoo ib yaam le tej nroog kws tug TSWV muab rhuav puamtsuaj taag tsi taabncuab le. Ca nwg nov tej suab quaj hab suab ntsaaj thaus sawv ntxuv; hab tej suab txhij tubrog sis ntaus sis tua thaus taav su,"},{"bible_id":"1726","chapter_code":"JER.20","verse_code":"JER.20.17","label":"17","content":"rua qhov nwg tsi muab kuv tua thaus kuv tseem nyob huv nam plaab. Ca kuv nam lub plaab ua kuv lub ntxaa moog ibtxhis le."},{"bible_id":"1726","chapter_code":"JER.20","verse_code":"JER.20.18","label":"18","content":"Vim le caag ca kuv yug lug raug tej kev txomnyem nyuaj sab, hab ua neej poob ntsejmuag taag moog le xwb?"},{"bible_id":"1726","chapter_code":"JER.21","verse_code":"JER.21.1","label":"1","content":"Vaajntxwv Xedekiyas kws kaav tebchaws Yudas khaiv Pasehus kws yog Makiyas tug tub hab tug povthawj Xefaniyas kws yog Ma-axeyas tug tub tuaj has rua kuv tas,"},{"bible_id":"1726","chapter_code":"JER.21","verse_code":"JER.21.2","label":"2","content":"\u201cThov koj paab wb nug tug TSWV, rua qhov Vaajntxwv Nenpukajnexales kws kaav tebchaws Npanpiloos hab nwg cov tubrog tub tuaj vij peb lub nroog lawm, tej zag tug TSWV yuav ua ib yaam txujci paab peb, hab yuav ua kuas Nenpukajnexales thim rov qaab.\u201d"},{"bible_id":"1726","chapter_code":"JER.21","verse_code":"JER.21.3","label":"3","content":"Tug TSWV kuas kuv has rua ob tug kws tuaj cuag kuv,"},{"bible_id":"1726","chapter_code":"JER.21","verse_code":"JER.21.4","label":"4","content":"kuas rov moog has rua Xedekiyas has tas, tug TSWV kws yog cov Yixalayees tug Vaajtswv has le nuav: \u201cXedekiyas, kuv yuav ua kuas koj cov tubrog swb thaus mej moog tua tug vaajntxwv kws kaav tebchaws Npanpiloos hab nwg cov tubrog. Kuv yuav sau koj cov tubrog tej cuabyeej ua rog lug ca rua huv plawv nroog."},{"bible_id":"1726","chapter_code":"JER.21","verse_code":"JER.21.5","label":"5","content":"Kuv tug zug luj zug nchaav, kev chim, kev npautawg hab kev nruj kev tsiv yuav tawmtsaam mej."},{"bible_id":"1726","chapter_code":"JER.21","verse_code":"JER.21.6","label":"6","content":"Kuv yuav tua txhua tug kws nyob huv lub nroog nuav tej tuabneeg hab tsaj txhu yuav raug tej kaab mob aws mob ntshaa tuag taag."},{"bible_id":"1726","chapter_code":"JER.21","verse_code":"JER.21.7","label":"7","content":"Tabsis koj, koj cov numtswv hab cov pejxeem kws dlim nav ntaaj nav rag, dlim kev tshaib kev nqhes hab dlim kev mob aws mob ntshaa, kuv yuav muab mej cob rua Vaajntxwv Nenpukajnexales kws yog mej tug yeebncuab kws xaav muab mej tua povtseg. Nenpukajnexales yuav muab mej tua tuag taag, tsi taabncuab lossis tsi tseg mej ib tug le. Kuv yog tug TSWV kws has le ntawd.\u201d"},{"bible_id":"1726","chapter_code":"JER.21","verse_code":"JER.21.8","label":"8","content":"Tug TSWV kuas kuv has rua cov tuabneeg ntawd has tas, \u201cMej ca le noog kuv has! Kuv yog tug TSWV. Kuv muab ob yaam rua mej xaiv: saib mej xaiv txujsa lossis txujkev tuag."},{"bible_id":"1726","chapter_code":"JER.21","verse_code":"JER.21.9","label":"9","content":"Yog leejtwg nyob huv nroog yuav tuag rua nav ntaaj nav rag lossis yuav tuag taag rua kev tshaib kev nqhes lossis tuag rua kev mob kev nkeeg. Tabsis yog leejtwg moog thawj cov tubrog Npanpiloos kws tuaj vij lub nroog, tug ntawd yuav dlim tsi raug tua."},{"bible_id":"1726","chapter_code":"JER.21","verse_code":"JER.21.10","label":"10","content":"Kuv txav txim sab lawm has tas, kuv yuav tsi zaam lub nroog nuav, kuv yuav muab rhuav kuas puamtsuaj taag. Kuv yuav muab lub nroog nuav cob rua tug vaajntxwv kws kaav tebchaws Npanpiloos, ces nwg yuav hlawv lub nroog kuas kub nyab taag. Kuv yog tug TSWV kws has le ntawd.\u201d"},{"bible_id":"1726","chapter_code":"JER.21","verse_code":"JER.21.11+JER.21.12","label":"11-12","content":"Tug TSWV kuas kuv coj nwg cov lug moog has rua cov Yudas tug vaajntxwv tsev tuabneeg kws yog Daviv cov xeebntxwv has tas, \u201cMej ca le noog tug TSWV tej lug hab naj nub ua ncaaj nceeg. Ca le paab tug kws raug luas dlaag ntxag. Yog mej tsi ua le ntawd, tej kev phem kev qas kws mej ua, yuav ua rua kuv txujkev chim kub cuag suavtawg tsi muaj leejtwg tua tau."},{"bible_id":"1726","chapter_code":"JER.21","verse_code":"JER.21.13","label":"13","content":"Lub nroog Yeluxalees, koj nyob  sab tshaaj tej haav ib yaam le lub roob tsuas kws sab dlua tej taj nraag. Tabsis kuv yuav tawmtsaam koj. Koj khaav has tas tsi muaj leejtwg yuav tuaj tawmtsaam koj lossis tsoo tau koj tej ntsaa yeej lug rua huv koj lub chaw nyob."},{"bible_id":"1726","chapter_code":"JER.21","verse_code":"JER.21.14","label":"14","content":"Tabsis kuv yuav rau txim rua koj, vim tej kws koj ua. Kuv yuav muab suavtawg hlawv koj lub loog, hab suavtawg yuav kub txhua yaam kws nyob ibncig ntawd. Kuv yog tug TSWV kws has le ntawd.\u201d"},{"bible_id":"1726","chapter_code":"JER.22","verse_code":"JER.22.1+JER.22.2","label":"1-2","content":"Tug TSWV kuas kuv moog rua huv lub loog hab has rua cov Yudas tug vaajntxwv kws yog Daviv tug xeebntxwv, nwg cov numtswv hab cov pejxeem kws nyob huv lub nroog Yeluxalees, kuas noog tug TSWV tej lug kws has tas,"},{"bible_id":"1726","chapter_code":"JER.22","verse_code":"JER.22.3","label":"3","content":"\u201cKuv kws yog tug TSWV, kuv saamfwm kuas mej yuavtsum ua zoo hab ua ncaaj. Mej yuavtsum paab tug kws raug luas dlaag ntxag. Tsi xob quab yuam lossis tsimtxom cov tuabneeg txawv tebchaws, cov mivnyuas ntsuag lossis tej puj ntsuag; hab tsi xob tua cov tuabneeg kws tsi muaj txim rua ntawm qhov chaw dlawbhuv nuav."},{"bible_id":"1726","chapter_code":"JER.22","verse_code":"JER.22.4","label":"4","content":"Yog mej muab sab rau ua lawv le kuv tej lug nuav, ces Daviv cov xeebntxwv yuav tau ua vaajntxwv kaav tebchaws moog le. Puab, puab cov numtswv hab puab tej pejxeem yuav tau caij neeg hab caij tsheb neeg moog hab lug ntawm lub loog nuav tej roojvaag."},{"bible_id":"1726","chapter_code":"JER.22","verse_code":"JER.22.5","label":"5","content":"Tabsis yog mej tsi noog kuv tej lug saamfwm, ces kuv qha rua mej has tas, kuv yuav ua kuas lub loog nuav pob puag taag. Kuv yog tug TSWV kws has le ntawd.\u201d"},{"bible_id":"1726","chapter_code":"JER.22","verse_code":"JER.22.6","label":"6","content":"\u201cKuv saib cov Yudas tug vaajntxwv lub loog zoo nkauj ib yaam le cheebtsaam Nkile-as hab ib yaam le tej Roob Lenpanoos; tabsis kuv yuav ua kuas lub loog nyob qhuav nkuag ca tsi muaj tuabneeg nyob."},{"bible_id":"1726","chapter_code":"JER.22","verse_code":"JER.22.7","label":"7","content":"Kuv yuav tso tuabneeg tuaj rhuav lub loog kuas puamtsuaj. Puab yuav nqaa taus tuaj ntuv tej ncej cab kws zoo nkauj hab muab hlawv kuas kub nyab taag."},{"bible_id":"1726","chapter_code":"JER.22","verse_code":"JER.22.8","label":"8","content":"\u201cTom qaab ntawd tej tuabneeg txawv tebchaws kws dlua kev tuaj yuav sis nug has tas, vim le caag kuv kws yog tug TSWV yuav ua le ntawd rua lub nroog luj nuav?"},{"bible_id":"1726","chapter_code":"JER.22","verse_code":"JER.22.9","label":"9","content":"Ces puab yuav teb has tas, tub yog vim cov Yudas tsi ua lawv le tug TSWV kws yog puab tug Vaajtswv tej lug cog tseg, hab puab moog pe luas tej vaajtswv lawm.\u201d"},{"bible_id":"1726","chapter_code":"JER.22","verse_code":"JER.22.10","label":"10","content":"Cov Yudas, mej tsi xob quaj Vaajntxwv Yauxiyas! Thaus nwg tuag mej tsi xob nyav; tabsis mej ca le quaj ntsuag rua Yau-ahas kws yog Yauxiyas tug tub; luas tub nteg nwg coj moog lawm, nwg yuav tsi rov lug pum lub tebchaws kws nwg nam yug nwg ib zag le lawm."},{"bible_id":"1726","chapter_code":"JER.22","verse_code":"JER.22.11","label":"11","content":"Tug TSWV has txug Yauxiyas tug tub Yau-ahas kws ua vaajntxwv kaav tebchaws Yudas hloov nwg txiv chaw has tas, \u201cNwg tawm ntawm nuav moog lawm, yuav tsi tau rov lug le."},{"bible_id":"1726","chapter_code":"JER.22","verse_code":"JER.22.12","label":"12","content":"Nwg yuav tuag rua huv lub tebchaws kws luas coj nwg moog, hab yuav tsi tau rov lug rua huv lub tebchaws nuav le.\u201d"},{"bible_id":"1726","chapter_code":"JER.22","verse_code":"JER.22.13","label":"13","content":"Tug kws ua nwg lub tsev ntawm lub sab tsi ncaaj, hab txuas nwg lub tsev kuas dlaav ntawm lub sab nkhaus hab nwg yuam tej tub zug ua num tsi them nqe zug rua puab, tug ntawd yuav raug puamtsuaj."},{"bible_id":"1726","chapter_code":"JER.22","verse_code":"JER.22.14","label":"14","content":"Tug kws has tas, \u201cKuv yuav ua ib lub loog luj rua kuv kuas muaj tej chaav dlaav heev rua tshooj sau.\u201d Yog le ntawd, nwg txhaj ua qhovrais rua nwg lub tsev, muab txag ntoo cab lug xov hab vuam kob lab rua, tug ntawd yuav puamtsuaj."},{"bible_id":"1726","chapter_code":"JER.22","verse_code":"JER.22.15","label":"15","content":"Koj muab ntoo cab lug ua tsev rua koj nyob, koj txawm tau ua tug vaajntxwv kws zoo tshaaj lwm tug nua los? Koj txiv ibtxwm txaus sab rua nwg lub neej; nwg ibtxwm ua ncaaj hab ua zoo hab txhua yaam kws nwg ua puavleej vaammeej."},{"bible_id":"1726","chapter_code":"JER.22","verse_code":"JER.22.16","label":"16","content":"Nwg txav txim ncaaj rua tug txomnyem txhua yaam kws nwg ua puavleej zoo; tug kws ua le nuav txhaj yog tug kws paub Vaajtswv."},{"bible_id":"1726","chapter_code":"JER.22","verse_code":"JER.22.17","label":"17","content":"Tabsis koj tsuas pum koj txhaj yog tug zoo xwb; koj tua cov tuabneeg kws tsi muaj txim hab quab yuam koj tej pejxeem. Tug TSWV yog tug kws has le ntawd."},{"bible_id":"1726","chapter_code":"JER.22","verse_code":"JER.22.18","label":"18","content":"Yog le ntawd, tug TSWV txhaj has txug Yauxiyas tug tub Yehauyakees kws ua vaajntxwv kaav tebchaws Yudas has tas, \u201cThaus nwg tuag tsi muaj leejtwg nyav lossis has rua nwg tas, \u2018Ua caag koj tuag txomnyem ua luaj, kuv tug phoojywg, ua caag koj yuav tuag txomnyem ua luaj le!\u2019 Yuav tsi muaj leejtwg lug kua muag rua nwg lossis quaj has tas, \u2018Kuv tug tswv! Kuv tug vaajntxwv!\u2019"},{"bible_id":"1726","chapter_code":"JER.22","verse_code":"JER.22.19","label":"19","content":"Luas yuav coj nwg moog log ib yaam le luas hai tug neeg luav moog pov rua saab nrau lub nroog Yeluxalees tej roojvaag.\u201d"},{"bible_id":"1726","chapter_code":"JER.22","verse_code":"JER.22.20","label":"20","content":"Cov tuabneeg huv lub nroog Yeluxalees, mej ca le moog rua peg tebchaws Lenpanoos hab qw nrov nrov, ca le moog rua huv tebchaws Npasaas hab tsaa suab hlo quaj; ca le moog qw nrov nrov sau tej roob huv tebchaws Mau-am, rua qhov cov kws tuaj mej tog raug puamtsuaj taag lawm."},{"bible_id":"1726","chapter_code":"JER.22","verse_code":"JER.22.21","label":"21","content":"Tug TSWV has rua koj thaus kws koj tseem vaammeej, tabsis koj tsi noog nwg lug, koj ibtxwm ua koj lub neej le ntawd; koj yeej tsi noog tug TSWV lug le."},{"bible_id":"1726","chapter_code":"JER.22","verse_code":"JER.22.22","label":"22","content":"Cua yuav ntsawj koj tej thawjcoj moog taag, cov kws tuaj koj tog yuav raug luas nteg coj moog; koj yuav poob ntsejmuag hab txaajmuag heev, vim tej kev phem kev qas kws koj tau ua taag lug lawm."},{"bible_id":"1726","chapter_code":"JER.22","verse_code":"JER.22.23","label":"23","content":"Koj tau zoo hab nyob kaaj sab lug huv tej tsev kws muab tej ntoo cab peg tebchaws Lenpanoos lug ua; tabsis koj yuav quaj ntsaaj quas lawg thaus kev mob lug raug koj, ib yaam le tug quaspuj kws mob plaab yug mivnyuas."},{"bible_id":"1726","chapter_code":"JER.22","verse_code":"JER.22.24","label":"24","content":"Tug TSWV has rua Vaajntxwv Yehauyakhees kws yog Vaajntxwv Yehauyakees tug tub kws ua vaajntxwv kaav tebchaws Yudas has tas, \u201cKuv kws yog Vaajtswv tug muaj sa nyob, txawm yog koj yog lub nplhaib homthawj ntawm kuv saab teg xis los kuv yuav muab hle,"},{"bible_id":"1726","chapter_code":"JER.22","verse_code":"JER.22.25","label":"25","content":"hab muab cob rua cov tuabneeg kws koj ntshai hab xaav muab koj tua povtseg. Kuv yuav muab koj cob rua Vaajntxwv Nenpukajnexales kws kaav tebchaws Npanpiloos hab nwg cov tubrog."},{"bible_id":"1726","chapter_code":"JER.22","verse_code":"JER.22.26","label":"26","content":"Kuv yuav ca luas nteg koj hab koj nam kws yug koj moog rua lwm lub tebchaws. Koj yuav moog rua lub tebchaws kws tsi yog qhov chaw yug koj, hab meb yuav tuag rua qhov ntawd."},{"bible_id":"1726","chapter_code":"JER.22","verse_code":"JER.22.27","label":"27","content":"Meb yuav xaav rov lug rua lub tebchaws nuav heev, tabsis meb yuav tsi tau rov lug lawm.\u201d"},{"bible_id":"1726","chapter_code":"JER.22","verse_code":"JER.22.28","label":"28","content":"Kuv has tas, \u201cPuas yog Vaajntxwv Yehauyakhees zoo ib yaam le lub hub tawg kws luas muab povtseg tsi muaj leejtwg xaav yuav le? Tub yog vim le ntawd, nwg hab nwg cov mivnyuas txhaj raug nteg coj moog rua lub tebchaws kws puab tsi tau paub dlua le.\u201d"},{"bible_id":"1726","chapter_code":"JER.22","verse_code":"JER.22.29","label":"29","content":"Lub tebchaws, lub tebchaws, lub tebchaws! Ca le noog tej lug kws tug TSWV has:"},{"bible_id":"1726","chapter_code":"JER.22","verse_code":"JER.22.30","label":"30","content":"\u201cTug txivneej nuav yeej raug foom tsi zoo kuas nwg cov mivnyuas pluj taag, ua ib tug txivneej kws ua dlaabtsi los ua tsi tau le. Nwg yuav tsi muaj xeebntxwv lug kaav lub tebchaws Yudas ib yaam le Daviv muaj xeebntxwv lug hloov nwg chaw. Kuv yog tug TSWV kws has le ntawd.\u201d"},{"bible_id":"1726","chapter_code":"JER.23","verse_code":"JER.23.1","label":"1","content":"Tug TSWV yuav rau txim rua cov numtswv kws tua nwg tsaav tuabneeg hab ua rua puab tawg ua saab ua sua lawm."},{"bible_id":"1726","chapter_code":"JER.23","verse_code":"JER.23.2","label":"2","content":"Ntawm nuav yog tej lug kws tug TSWV kws yog cov Yixalayees tug Vaajtswv has rua cov numtswv kws saib tug TSWV tsaav tuabneeg has tas, \u201cMej tsi saib kuv tsaav tuabneeg; mej ntab puab tawm, puab txhaj moog nyob ua saab ua sua. Nwgnuav kuv yuav rau txim rua mej vim mej ua phem ua qas."},{"bible_id":"1726","chapter_code":"JER.23","verse_code":"JER.23.3","label":"3","content":"Kuv yuav sau kuv tsaav tuabneeg kws tseem nyob huv tej tebchaws kws kuv ntab puab moog nyob rov qaab lug nyob huv puab tej zej zog. Puab yuav muaj tub muaj ki fuamvaam coob heev."},{"bible_id":"1726","chapter_code":"JER.23","verse_code":"JER.23.4","label":"4","content":"Kuv yuav tsaa kuas muaj numtswv saib kuv tsaav tuabneeg. Puab yuav tsi txhawj tsi ntshai, hab kuv yuav tsi rau txim rua puab ntxiv  lawm. Kuv yog tug TSWV kws has le ntawd.\u201d"},{"bible_id":"1726","chapter_code":"JER.23","verse_code":"JER.23.5","label":"5","content":"Tug TSWV has tas, \u201cMuaj ib nub kuv yuav xaiv Daviv cov xeebntxwv ib tug kws ncaaj nceeg ua vaajntxwv. Tug vaajntxwv nuav yuav kaav pejxeem ntse ntsuav, hab nwg yuav ua ncaaj ua nceeg rua suavdlawg thoob plawg lub tebchaws."},{"bible_id":"1726","chapter_code":"JER.23","verse_code":"JER.23.6","label":"6","content":"Thaus tug vaajntxwv nuav lug kaav lawm, cov Yudas yuav nyob tso sab lug hab cov Yixalayees yuav muaj kev thaajyeeb. Luas yuav hu nwg has tas, \u2018Tug TSWV kws yog peb Txujkev Cawm Dlim.\u2019"},{"bible_id":"1726","chapter_code":"JER.23","verse_code":"JER.23.7","label":"7","content":"\u201cTug TSWV has tas, \u2018Muaj ib nub suavdlawg yuav tsi tuav nwg lub npe coglug has tas, Vaajtswv tug kws muaj sa nyob coj peb cov Yixalayees tawm nraag tebchaws Iziv lug,"},{"bible_id":"1726","chapter_code":"JER.23","verse_code":"JER.23.8","label":"8","content":"tabsis puab yuav tuav kuv lub npe coglug has tas, Vaajtswv tug kws muaj sa nyob yog tug coj peb cov Yixalayees tawm huv lub tebchaws kws nyob saab qaumteb hab huv tej tebchaws kws peb raug nteg moog rov qaab lug. Thaus ntawd puab yuav nyob huv puab lub tebchaws.\u2019 \u201d"},{"bible_id":"1726","chapter_code":"JER.23","verse_code":"JER.23.9","label":"9","content":"Kuv sab ntsws puag taag hab kuv ib ce tshee nyo. Kuv zoo ib yaam le tug tuabneeg kws qaug cawv, zoo ib yaam le tug tuabneeg kws haus cawv txiv maab ntau dlhau lawm."},{"bible_id":"1726","chapter_code":"JER.23","verse_code":"JER.23.10","label":"10","content":"Vim tug TSWV hab nwg tej lug kws dlawbhuv cov tuabneeg kws nyob huv lub tebchaws ua kev nkauj kev nraug tsi muaj ib tug muab sab npuab tug TSWV le; tug TSWV txhaj foom tsi zoo rua lub tebchaws, tej tshaav zaub huv tej taj nraag txhaj qhuav taag, vim puab siv puab lub fwjchim ua kev tsi ncaaj nceeg."},{"bible_id":"1726","chapter_code":"JER.23","verse_code":"JER.23.11","label":"11","content":"Tug TSWV has tas, \u201cCov cevlug hab cov povthawj puavleej tsi ncaaj; kuv pum puab ua kev phem kev qas nyob huv lub Tuamtsev."},{"bible_id":"1726","chapter_code":"JER.23","verse_code":"JER.23.12","label":"12","content":"Puab taug txujkev nplua hab tsaus ntuj nti; kuv yuav ua kuas puab dlawm qaug. Kuv yuav tso kev puamtsuaj lug raug puab; lub sijhawm kws rau txim rua puab lug txug lawm. Kuv yog tug TSWV kws has le ntawd."},{"bible_id":"1726","chapter_code":"JER.23","verse_code":"JER.23.13","label":"13","content":"Kuv pum Xamalis cov cevlug tej kev txhum: puab tuav Npa-aas lub npe cevlug rua suavdlawg, hab puab coj kuv tsaav tuabneeg Yixalayees yuam kev lawm."},{"bible_id":"1726","chapter_code":"JER.23","verse_code":"JER.23.14","label":"14","content":"Tabsis kuv pum cov cevlug kws nyob huv lub nroog Yeluxalees, tseem ua kev phem kev qas heev tshaaj; puab ua nkauj ua nraug hab has lug dlaag; puab coj tuabneeg ua kev txhum; vim le ntawd, txhaj tsi muaj ib tug tso kev phem kev qas tseg. Kuv saib puab txhua tug puavleej ua kev phem kev qas, ib yaam le cov tuabneeg kws nyob huv lub nroog Xaudoos hab lub nroog Kaumaulas."},{"bible_id":"1726","chapter_code":"JER.23","verse_code":"JER.23.15","label":"15","content":"\u201cYog le ntawd, tug TSWV kws muaj Fwjchim Luj kawg nkaus txhaj has rua cov cevlug kws nyob huv lub nroog Yeluxalees le nuav tas: Kuv yuav muab tej nroj kws ab heev rua puab noj hab muab tej tshuaj lom rua puab haus, rua qhov puab tau ua kev phem kev qas thoob plawg lub tebchaws.\u201d"},{"bible_id":"1726","chapter_code":"JER.23","verse_code":"JER.23.16","label":"16","content":"Tug TSWV kws muaj Fwjchim Luj kawg nkaus has rua cov tuabneeg kws nyob huv Yeluxalees has tas \u201cMej tsi xob noog cov cevlug cuav has, puab tsuas qha tej kev ca sab tsi tseeb rua mej hab qha lawv le puab xaav xwb, tsi yog kuv kuas puab qha."},{"bible_id":"1726","chapter_code":"JER.23","verse_code":"JER.23.17","label":"17","content":"Cov cevlug cuav has rua cov tuabneeg kws tsi kaam noog kuv tej lug tas, \u2018Mej yuav tau nyob kaaj sab lug.\u2019 Hab has rua txhua tug tuabneeg tawv ncauj tas, yuav tsi muaj kev puamtsuaj lug raug mej le.\u201d"},{"bible_id":"1726","chapter_code":"JER.23","verse_code":"JER.23.18","label":"18","content":"Kuv has rua mej tas \u201cCov cevlug cuav ntawd tsi muaj ib tug paub tej kws tug TSWV xaav. Puab cov ntawd tsi muaj ib tug tau nov lossis totaub tug TSWV tej lug lossis puab tsi noog hab tsi quavntsej tej lug kws nwg has le."},{"bible_id":"1726","chapter_code":"JER.23","verse_code":"JER.23.19","label":"19","content":"Tug TSWV txujkev chim yog nthwv naag xub naag cua hab yog cua dlaaj cua dlub kws lug qhwv nkaus cov tuabneeg sab phem taubhau,"},{"bible_id":"1726","chapter_code":"JER.23","verse_code":"JER.23.20","label":"20","content":"hab cov cua ntawd yuav tsi tu moog txug thaus tug TSWV ua tav lawv le nwg npaaj tseg lawm. Muaj ib nub nwg tsaav tuabneeg yuav paub txug tej kws nwg ua nuav.\u201d"},{"bible_id":"1726","chapter_code":"JER.23","verse_code":"JER.23.21","label":"21","content":"Tug TSWV has tas, \u201cKuv tsi tau tso cov cevlug cuav ntawd tuaj, tabsis puab tuaj puab xwb, kuv tsi tau has rua puab, tabsis puab tuav kuv lub npe cevlug."},{"bible_id":"1726","chapter_code":"JER.23","verse_code":"JER.23.22","label":"22","content":"Yog puab paub tej kws kuv xaav, ces puab yeej yuav moog cev kuv tej lug rua kuv tsaav tuabneeg, hab ua kuas kuv tsaav tuabneeg tso puab tej kev txhum tseg."},{"bible_id":"1726","chapter_code":"JER.23","verse_code":"JER.23.23","label":"23","content":"\u201cKuv yog tug Vaajtswv kws nyob tau txhua qhov, tsi yog nyob tuab qhov xwb."},{"bible_id":"1726","chapter_code":"JER.23","verse_code":"JER.23.24","label":"24","content":"Tsi muaj leejtwg yuav tsiv nraim rua ib qhov twg kws kuv tsi pum le. Mej puas paub has tas kuv nyob tau txhua qhov, tsi has sau ntuj lossis huv nplajteb nuav?"},{"bible_id":"1726","chapter_code":"JER.23","verse_code":"JER.23.25","label":"25","content":"Kuv paub tej kws cov cevlug cuav ntawd has, puab tuav kuv lub npe dlaag has tas, yog puab ua ywgtoog pum kuv has rua puab."},{"bible_id":"1726","chapter_code":"JER.23","verse_code":"JER.23.26","label":"26","content":"Cov cevlug cuav ntawd tseem yuav has lug dlaag hab coj kuv tsaav tuabneeg yuam kev moog txug thaus twg?"},{"bible_id":"1726","chapter_code":"JER.23","verse_code":"JER.23.27","label":"27","content":"Puab xaav has tas tej ywgtoog kws puab qha ntawd yuav ua rua kuv tsaav tuabneeg tso kuv tseg ib yaam le puab cov yawmkoob tso kuv tseg moog teev Npa-aas lawm."},{"bible_id":"1726","chapter_code":"JER.23","verse_code":"JER.23.28","label":"28","content":"Tug cevlug kws ua npau suav, tsuas pav nwg zaaj npau suav nkaus xwb, tabsis tug cevlug kws nov kuv tej lug, nwg yeej ua tuab zoo qha tej lug ntawd. Yog muab quavnyaab pev rua naab nplej, yaam twg yuav zoo dlua?"},{"bible_id":"1726","chapter_code":"JER.23","verse_code":"JER.23.29","label":"29","content":"Kuv txujlug zoo ib yaam le suavtawg hab zoo ib yaam le raab rauj kws tsoo tau tej pobzeb tawg ntsoog ntxawg."},{"bible_id":"1726","chapter_code":"JER.23","verse_code":"JER.23.30","label":"30","content":"Kuv yuav tawmtsaam cov cevlug cuav kws muab lwm tug tej lug qha rua suavdlawg has tas, yog kuv tej lug."},{"bible_id":"1726","chapter_code":"JER.23","verse_code":"JER.23.31","label":"31","content":"Kuv yuav tawmtsaam cov cevlug cuav kws puab has puab tej lug xwb los puab tseem khaav has tas yog kuv has."},{"bible_id":"1726","chapter_code":"JER.23","verse_code":"JER.23.32","label":"32","content":"Mej ca le noog kuv kws yog tug TSWV has! Kuv yuav tawmtsaam cov cevlug cuav kws muab puab tej npau suav dlaag pav rua suavdlawg noog. Puab pav hab khaav puab tej npau suav dlaag kuv tsaav tuabneeg yuam kev. Kuv tsi tau has rua puab hab xaa puab moog. Puab ua tsi tau dlaabtsi paab suavdlawg le. Kuv yog tug TSWV kws has le ntawd.\u201d"},{"bible_id":"1726","chapter_code":"JER.23","verse_code":"JER.23.33","label":"33","content":"Tug TSWV has rua kuv has tas, \u201cYelemis, thaus twg kuv cov tuabneeg ib tug lossis ib tug cevlug lossis ib tug povthawj twg tuaj nug koj has tas, \u2018Tug TSWV txujlug has le caag?\u2019 Koj yuavtsum teb puab has tas, \u2018Mej ua rua tug TSWV nyuaj sab,  hab nwg yuav muab mej ntab tawm moog.\u2019"},{"bible_id":"1726","chapter_code":"JER.23","verse_code":"JER.23.34","label":"34","content":"Yog cov tuabneeg nuav lossis ib tug cevlug lossis ib tug povthawj twg has tas, \u2018Tug TSWV nyuaj sab.\u2019 Kuv yuav rau txim rua tug ntawd hab nwg tsev tuabneeg huv tuabsi."},{"bible_id":"1726","chapter_code":"JER.23","verse_code":"JER.23.35","label":"35","content":"Tsimnyog puab nyag nug nyag tug phoojywg hab tug kwvtij has tas, \u2018Tug TSWV teb le caag?\u2019 lossis \u2018Tug TSWV has le caag?\u2019"},{"bible_id":"1726","chapter_code":"JER.23","verse_code":"JER.23.36","label":"36","content":"Yog le ntawd, puab txhaj tsi has lu lug kws has tas, \u2018Tug TSWV nyuaj sab.\u2019 Yog leejtwg has lu lug ntawd, kuv yuav muab kuv txujlug ua kuas tug ntawd nyuaj sab, rua qhov cov tuabneeg ntawd tau hloov tug TSWV kws yog Vaajtswv tug muaj sa nyob hab muaj Fwjchim Luj kawg nkaus tej lug lawm."},{"bible_id":"1726","chapter_code":"JER.23","verse_code":"JER.23.37","label":"37","content":"Yelemis, koj ca le nug cov cevlug ntawd has tas, \u2018Tug TSWV teb le caag rua mej? Tug TSWV has le caag rua mej?\u2019"},{"bible_id":"1726","chapter_code":"JER.23","verse_code":"JER.23.38","label":"38","content":"Yog puab tsi noog kuv lug, puab pheej has lu lug kws has tas \u2018Tug TSWV nyuaj sab.\u2019 Ces koj has rua puab tas,"},{"bible_id":"1726","chapter_code":"JER.23","verse_code":"JER.23.39","label":"39","content":"Kuv yuav muab puab tshem tawm  moog povtseg kuas nrug dleb ntawm kuv, tsi has puab hab lub nroog kws kuv muab rua puab cov yawmkoob lawm."},{"bible_id":"1726","chapter_code":"JER.23","verse_code":"JER.23.40","label":"40","content":"Kuv yuav ua kuas puab txaajmuag moog ibtxhis hab poob ntsejmuag taag moog le.\u201d"},{"bible_id":"1726","chapter_code":"JER.24","verse_code":"JER.24.1","label":"1","content":"Tug TSWV qha ob tawb txiv ncuav pas kws txawb rua ntawm hauv ntej lub Tuamtsev rua kuv. (Qhov nuav yog tom qaab kws Vaajntxwv Nenpukajnexales kws kaav tebchaws Npanpiloos tuaj nteg tau Yehauyakees tug tub Yehauyakhees kws ua vaajntxwv kaav tebchaws Yudas hab cov Yudas cov numtswv, tej tuabneeg ntaus hlau hab tej tuabneeg kws paub ua num kws nyob huv lub nroog Yeluxalees coj moog rua tim tebchaws Npanpiloos lawm)."},{"bible_id":"1726","chapter_code":"JER.24","verse_code":"JER.24.2","label":"2","content":"Thawj lub tawb ntim cov txiv ncuav pas kws zoo hab yog cov kws xub sav; muaj ib lub tawb ntim cov txiv ncuav pas phem kws tsi zoo noj le."},{"bible_id":"1726","chapter_code":"JER.24","verse_code":"JER.24.3","label":"3","content":"Tug TSWV nug kuv has tas, \u201cYelemis, koj pum dlaabtsi?\u201d Kuv teb has tas, \u201cKuv pum txiv ncuav pas. Cov txiv zoo, mas zoo heev, tabsis cov txiv phem, mas phem heev tsi zoo noj le.\u201d"},{"bible_id":"1726","chapter_code":"JER.24","verse_code":"JER.24.4","label":"4","content":"Yog le ntawd tug TSWV has rua kuv tas,"},{"bible_id":"1726","chapter_code":"JER.24","verse_code":"JER.24.5","label":"5","content":"\u201cKuv yog tug TSWV kws yog cov Yixalayees tug Vaajtswv has tas, cov tuabneeg kws raug nteg moog rua tebchaws Npanpiloos zoo ib yaam le cov txiv ncuav pas kws zoo hab kuv yuav ua zoo rua puab."},{"bible_id":"1726","chapter_code":"JER.24","verse_code":"JER.24.6","label":"6","content":"Kuv yuav tsomkwm puab hab coj puab rov lug rua huv lub tebchaws nuav. Kuv yuav txhim khu kuas puab rov vaammeej, hab tsi muab puab rhuav povtseg; kuv yuav muab puab cog hab tsi dlob puab povtseg lawm."},{"bible_id":"1726","chapter_code":"JER.24","verse_code":"JER.24.7","label":"7","content":"Kuv yuav ua kuas puab paub has tas, kuv yog tug TSWV, puab yuav ua kuv tsaav tuabneeg hab kuv yuav ua puab tug Vaajtswv, rua qhov puab yuav muaj lub sab dlawb paug rov lug cuag kuv."},{"bible_id":"1726","chapter_code":"JER.24","verse_code":"JER.24.8","label":"8","content":"\u201cVaajntxwv Xedekiyas kws kaav tebchaws Yudas, nwg cov numtswv tswj tebchaws, hab cov pejxeem kws seem huv lub nroog Yeluxalees kws nyob huv lub tebchaws nuav lossis cov kws tsiv moog nyob rua nraag tebchaws Iziv lawm, kuv kws yog tug TSWV yuav ua kuas puab zoo ib yaam le tawb txiv ncuav pas phem kws tsi zoo noj."},{"bible_id":"1726","chapter_code":"JER.24","verse_code":"JER.24.9","label":"9","content":"Kuv yuav tso kev puamtsuaj lug raug puab kuas txhua tsaav tuabneeg kws nyob thoob nplajteb ntshai. Tej tuabneeg yuav luag puab plig, muab puab has tso dlaaj tso luag, txobthuam hab luas yuav tuav puab lub npe foom tsi zoo rua txhua qhov chaw kws kuv ntab puab moog nyob."},{"bible_id":"1726","chapter_code":"JER.24","verse_code":"JER.24.10","label":"10","content":"Kuv yuav tso kev tsuv kev rog, kev tshaib kev nqhes hab kev mob kev nkeeg lug rua puab, kuas puab tuag taag tsi tshuav ib tug seem nyob huv lub tebchaws kws kuv muab rua puab hab puab cov yawmkoob.\u201d"},{"bible_id":"1726","chapter_code":"JER.25","verse_code":"JER.25.1","label":"1","content":"Thaus Yauxiyas tug tub Yehauyakees ua vaajntxwv kaav tebchaws Yudas tau plaub xyoos lawm, tug TSWV has rua kuv txug cov Yudas. (Lub sijhawm ntawd yog thawj xyoo kws Nenpukajnexales ua vaajntxwv kaav tebchaws Npanpiloos.)"},{"bible_id":"1726","chapter_code":"JER.25","verse_code":"JER.25.2","label":"2","content":"Kuv has rua cov Yudas hab cov tuabneeg kws nyob huv lub nroog Yeluxalees has tas,"},{"bible_id":"1726","chapter_code":"JER.25","verse_code":"JER.25.3","label":"3","content":"\u201cTau neeg nkaum peb xyoo lawm, suav txij xyoo kaum peb kws Amoos tug tub Yauxiyas ua vaajntxwv kaav tebchaws Yudas lug txug naj nub nua, tej kws tug TSWV has rua kuv, kuv yeej pav huv tuabsi rua mej, tabsis mej yeej tsi quavntsej tej lug ntawd le."},{"bible_id":"1726","chapter_code":"JER.25","verse_code":"JER.25.4","label":"4","content":"Tsi yog le ntawd xwb, tug TSWV yeej tso nwg cov tubkhai kws yog cov cevlug qha rua mej ua ntu zug los mej tsi quavntsej le."},{"bible_id":"1726","chapter_code":"JER.25","verse_code":"JER.25.5","label":"5","content":"Puab kuas mej tso mej lub neej ua phem ua qas hab mej tej kev txhum tseg, mej txhaj yuav tau moog nyob huv lub tebchaws kws kuv muab rua mej hab mej cov yawmkoob moog ibtxhis le."},{"bible_id":"1726","chapter_code":"JER.25","verse_code":"JER.25.6","label":"6","content":"Puab qha kuas mej tsi xob pe luas tej vaajtswv lossis pe tej mlom kws mej puab ua rua tug TSWV chim. Yog mej noog tug TSWV lug, nwg yuav tsi rau txim rua mej."},{"bible_id":"1726","chapter_code":"JER.25","verse_code":"JER.25.7","label":"7","content":"Tug TSWV has tas, mej yeej tsi noog nwg lug, mej pheej pe mej tej mlom ua rua tug TSWV chim, nwg txhaj rau txim rua mej."},{"bible_id":"1726","chapter_code":"JER.25","verse_code":"JER.25.8","label":"8","content":"\u201cVim mej tsi noog nwg lug le ntawd, tug TSWV kws muaj Fwjchim Luj kawg nkaus has tas,"},{"bible_id":"1726","chapter_code":"JER.25","verse_code":"JER.25.9","label":"9","content":"\u2018Kuv yuav kuas cov tuabneeg kws nyob saab qaumteb hab kuv tug tubkhai Nenpukajnexales kws ua vaajntxwv kaav tebchaws Npanpiloos tuaj tawmtsaam cov Yudas hab cov tebchaws ibncig kuas raug luas thuam, ntshai, poob ntsejmuag hab puamtsuaj moog taag ibtxhis. Kuv yog tug TSWV kws has le ntawd."},{"bible_id":"1726","chapter_code":"JER.25","verse_code":"JER.25.10","label":"10","content":"Kuv yuav ua kuas puab tej suab qw lomzem zoo sab, hab kev noj tshoob haus kug ntsag moog. Puab yuav tsi nov tuabneeg zum zeb hab tsi muaj leejtwg taws teeb lawm."},{"bible_id":"1726","chapter_code":"JER.25","verse_code":"JER.25.11","label":"11","content":"Lub tebchaws nuav yuav puamtsuaj hab nyob qhuav nkuag ca: tej tebchaws kws nyob ibncig ntawd yuav ua tug vaajntxwv kws kaav tebchaws Npanpiloos qhev xyaa caum xyoo."},{"bible_id":"1726","chapter_code":"JER.25","verse_code":"JER.25.12","label":"12","content":"Tom qaab ntawd kuv yuav rau txim rua cov tuabneeg Npanpiloos hab puab tug vaajntxwv, vim puab tej kev txhum. Kuv yuav rhuav lub tebchaws kuas puamtsuaj taag moog ibtxhis."},{"bible_id":"1726","chapter_code":"JER.25","verse_code":"JER.25.13","label":"13","content":"Kuv yuav rau txim rua lub tebchaws Npanpiloos, kuas raug puamtsuaj lawv le tej kev puamtsuaj kws kuv ua rua lwm tsaav tuabneeg kws kuv kuas Yelemis sau tseg rua huv phoo ntawv nuav."},{"bible_id":"1726","chapter_code":"JER.25","verse_code":"JER.25.14","label":"14","content":"Kuv yuav ua pauj rua cov Npanpiloos lawv le tej kev phem kws puab tau ua lawm. Puab yuav tau moog ua ntau tsaav tuabneeg hab ntau tug vaajntxwv kws muaj fwjchim qhev.\u2019 \u201d"},{"bible_id":"1726","chapter_code":"JER.25","verse_code":"JER.25.15","label":"15","content":"Tug TSWV kws yog cov Yixalayees tug Vaajtswv has rua kuv tas, \u201cNtawm nuav yog khob cawv txiv maab kws puv nkaus kuv txujkev chim, koj ca le coj moog rua txhua tsaav tuabneeg haus."},{"bible_id":"1726","chapter_code":"JER.25","verse_code":"JER.25.16","label":"16","content":"Thaus puab haus taag, puab yuav qaug hab tsi meejpem, rua qhov kuv tso kev tsuv kev rog tuaj tawmtsaam puab.\u201d"},{"bible_id":"1726","chapter_code":"JER.25","verse_code":"JER.25.17","label":"17","content":"Yog le ntawd, kuv txhaj txais lub khob ntawm tug TSWV txhais teg hab coj moog rua txhua tsaav tuabneeg haus lawv le tug TSWV khaiv kuv moog."},{"bible_id":"1726","chapter_code":"JER.25","verse_code":"JER.25.18","label":"18","content":"Yeluxalees hab taagnrho tej nroog huv tebchaws Yudas, cov vaajntxwv hab tej numtswv yuav tau haus lub khob ntawd, tej nroog yuav ua suabpuam taag, cov vaajntxwv hab tej numtswv yuav raug luas txobthuam, hab luas yuav tuav puab lub npe foom tsi zoo ib yaam le naj nub nua."},{"bible_id":"1726","chapter_code":"JER.25","verse_code":"JER.25.19+JER.25.20+JER.25.21+JER.25.22+JER.25.23+JER.25.24+JER.25.25+JER.25.26","label":"19-26","content":"Cov nuav yog cov kws yuav tau haus lub khob ntawd: Falaus kws kaav tebchaws Iziv, nwg cov numtswv hab cov thawjcoj; taagnrho cov Iziv hab lwm tsaav tuabneeg kws nyob huv tebchaws Iziv, taagnrho cov vaajntxwv kws kaav tebchaws Uxes; taagnrho cov vaajntxwv kws kaav tebchaws Filitees kws nyob huv lub nroog Asekeloos, Nkaxas, Ekiloos hab taagnrho cov tuabneeg kws nyob huv Asedaus; taagnrho cov tuabneeg huv tebchaws Edoos, Mau-am hab cov Amoos; ob tug vaajntxwv kws kaav lub nroog Tiles hab lub nroog Xidoos; taagnrho cov vaajntxwv kws kaav cov tebchaws kws nyob lawv ntug Havtxwv Meditelanees kws nyob huv lub nroog Dedaas, Temas hab Npuxes; taagnrho cov tuabneeg kws txav plaubhau tuab tuab lu; taagnrho cov vaajntxwv kws kaav tebchaws Alanpias; taagnrho cov vaajntxwv kws kaav lwm tsaav tuabneeg kws nyob huv taj suabpuam; taagnrho cov vaajntxwv kws kaav tebchaws Ximelis, Elames hab Medias; taagnrho cov vaajntxwv kws kaav saab qaumteb, tsi has dleb hab ze, ib tug dlhau ib tug. Txhua tsaav tuabneeg kws nyob huv nplajteb nuav yuav tau haus lub khob ntawd. Tug vaajntxwv kws kaav tebchaws Npanpiloos yog tug kws yuav haus lub khob ntawd thaus kawg."},{"bible_id":"1726","chapter_code":"JER.25","verse_code":"JER.25.27","label":"27","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus kuas kuv has rua puab tas, \u201cPuab yuavtsum haus kuas qaug hab ntuav, kuas puab ndlog hab sawv tsi taug, rua qhov kuv tso kev tsuv kev rog tuaj tawmtsaam puab."},{"bible_id":"1726","chapter_code":"JER.25","verse_code":"JER.25.28","label":"28","content":"Yog puab tsi kaam txais lub khob ntawm koj teg moog haus, koj has rua puab tas tug TSWV kws muaj Fwjchim Luj kawg nkaus has tas, puab yuavtsum haus lub khob ntawd."},{"bible_id":"1726","chapter_code":"JER.25","verse_code":"JER.25.29","label":"29","content":"Kuv yuav tso kev puamtsuaj lug raug kuv lub nroog. Puab xaav has tas puab yuav dlim tsi raug txim nua los? Tsi yog le ntawd, puab yuavtsum raug txim xwb, rua qhov kuv yuav tso kev tsuv kev rog lug rua tej tuabneeg kws nyob huv lub nplajteb nuav! Kuv yog tug TSWV kws muaj Fwjchim Luj kawg nkaus has le ntawd."},{"bible_id":"1726","chapter_code":"JER.25","verse_code":"JER.25.30","label":"30","content":"\u201cYelemis, koj yuavtsum qha kuv tej lug nuav txhua lu rua puab, koj has rua cov tuabneeg ntawd tas, \u2018Tug TSWV yuav nyooj lawg sau ntuj, hab nthe nqho sau ntuj kws yog qhov chaw sab tuaj; nwg yuav nyooj lawg tawmtsaam nwg tsaav tuabneeg; nwg yuav qw ib yaam le tug tuabneeg kws tsuj txiv maab qw. Tuabneeg nplajteb txhua tug yuav nov nwg lub suab,"},{"bible_id":"1726","chapter_code":"JER.25","verse_code":"JER.25.31","label":"31","content":"hab nwg lub suab yuav nrov ntxhe moog txug qaab ntuj kawg. Tug TSWV ua plaub tawmtsaam txhua tsaav tuabneeg. Nwg yuav coj txhua tug tuabneeg tuaj rua ntawm lub rooj txav txim, hab yuav muab cov tuabneeg ua phem ua qas tua povtseg; Tug TSWV yog tug kws has le ntawd.\u2019 \u201d"},{"bible_id":"1726","chapter_code":"JER.25","verse_code":"JER.25.32","label":"32","content":"Tug TSWV kws muaj Fwjchim Luj kawg nkaus has tas, kev puamtsuaj yuav lug raug ib tsaav tuabneeg dlhau rua ib tsaav tuabneeg, hab yuav muaj ib nthwv cua dlaaj cua dlub ntsawj tim qaab ntug tuaj."},{"bible_id":"1726","chapter_code":"JER.25","verse_code":"JER.25.33","label":"33","content":"Nub ntawd tej tuabneeg kws tug TSWV tua yuav tuag pawg lug saab ntuj tim nuav moog ti nkaus saab ntuj tim u. Yuav tsi muaj leejtwg quaj nyav hab coj puab moog log le. Puab yuav lwj ua tej pawg rua sau npoo aav ib yaam le tej quav nyuj."},{"bible_id":"1726","chapter_code":"JER.25","verse_code":"JER.25.34","label":"34","content":"Mej cov kws yog thawjcoj, mej cov kws saib kuv paab yaaj, mej ca le quaj nrov nrov! Ca le quaj dlaa luam rua huv aav. Rua qhov tub txug lub sijhawm kws muab mej tua lawm,  luas yuav muab mej hlais ib yaam le hlais tej laug yaaj."},{"bible_id":"1726","chapter_code":"JER.25","verse_code":"JER.25.35","label":"35","content":"Mej yuav tsiv tsi dlim le."},{"bible_id":"1726","chapter_code":"JER.25","verse_code":"JER.25.36+JER.25.37","label":"36-37","content":"Mej yuav quaj ntsuag hab nyuaj sab kawg, rua qhov tug TSWV txujkev chim rhuav mej tsaav tuabneeg hab ua rua mej lub tebchaws kws muaj kev thaajyeeb puamtsuaj taag lawm."},{"bible_id":"1726","chapter_code":"JER.25","verse_code":"JER.25.38","label":"38","content":"Tug TSWV tub tso nwg tsaav tuabneeg,  tseg ib yaam le tug tsuv ntxhuav tsiv tawm ntawm nwg lub qhov moog lawm. Tej kev tsuv kev rog kws txaus ntshai hab tug TSWV txujkev chim ua rua lub tebchaws ua suabpuam taag."},{"bible_id":"1726","chapter_code":"JER.26","verse_code":"JER.26.1","label":"1","content":"Thaus Yauxiyas tug tub Yehauyakees ua vaajntxwv kaav tebchaws Yudas tau tsi ntev,"},{"bible_id":"1726","chapter_code":"JER.26","verse_code":"JER.26.2","label":"2","content":"Tug TSWV has rua kuv tas, \u201cKoj ca le moog sawv ntawm lub tshaav puam ntawm lub Tuamtsev, qha tej lug kws kuv saamfwm rua koj lawm txhua lu rua cov tuabneeg kws tuaj txhua lub nroog huv tebchaws Yudas tuaj pehawm kuv ntawd. Koj qha tej lug nuav rua suavdlawg tsi xob tseg ib lus le."},{"bible_id":"1726","chapter_code":"JER.26","verse_code":"JER.26.3","label":"3","content":"Tej zag puab yuav noog hab tso puab tej kev txhum tseg. Yog puab ua le ntawd, kuv yuav hloov sab tsi tso kev puamtsuaj lug raug puab, vim tej kev txhum kws puab tau ua.\u201d"},{"bible_id":"1726","chapter_code":"JER.26","verse_code":"JER.26.4","label":"4","content":"Tug TSWV kuas kuv has rua suavdlawg tas, \u201cMej yuavtsum ua lawv le kuv kws yog tug TSWV tej lug kws qha rua mej lawm, txhaj yog mej noog kuv lug,"},{"bible_id":"1726","chapter_code":"JER.26","verse_code":"JER.26.5","label":"5","content":"hab mej yuavtsum muab sab rau noog tej lug kws cov cevlug kws yog kuv cov tubkhai qha rua mej. Kuv khaiv puab tuaj qha mej ua ntu zug, tabsis mej tsi noog puab qha le."},{"bible_id":"1726","chapter_code":"JER.26","verse_code":"JER.26.6","label":"6","content":"Yog mej tsi ua lawv le kuv tej lug, kuv yuav ua kuas lub Tuamtsev nuav puamtsuaj ib yaam le kuv ua rua lub nroog Silaus,  txhua tsaav tuabneeg huv nplajteb yuav tuav lub nroog nuav npe foom tsi zoo.\u201d"},{"bible_id":"1726","chapter_code":"JER.26","verse_code":"JER.26.7","label":"7","content":"Cov povthawj, cov cev Vaajtswv lug hab cov pejxeem puavleej nov kuv has le nuav huv lub Tuamtsev,"},{"bible_id":"1726","chapter_code":"JER.26","verse_code":"JER.26.8","label":"8","content":"thaus kuv qha tug TSWV tej lug rua puab noog taag, puab sau nthwv lug nteg kuv hab has tas, \u201cKoj has tej lug nuav, tsimnyog muab koj tua povtseg lawm!"},{"bible_id":"1726","chapter_code":"JER.26","verse_code":"JER.26.9","label":"9","content":"Ua caag koj laam tuav tug TSWV lub npe has tas, lub Tuamtsev nuav yuav zoo ib yaam le lub nroog Silaus, hab lub nroog nuav yuav puamtsuaj taag tsi muaj tuabneeg nyob huv le lawm?\u201d Ces puab txawm lug vij nkaus kuv."},{"bible_id":"1726","chapter_code":"JER.26","verse_code":"JER.26.10","label":"10","content":"Thaus cov Yudas tej thawjcoj nov tej xwm nuav, puab tawm ceev nrooj huv vaajntxwv lub loog moog rua ntawm lub Tuamtsev hab moog nyob ntawm lub Roojvaag Tshab."},{"bible_id":"1726","chapter_code":"JER.26","verse_code":"JER.26.11","label":"11","content":"Cov povthawj hab cov cev Vaajtswv lug has rua cov thawjcoj hab cov pejxeem has tas, \u201cYeej tsimnyog muab tug txivneej nuav tua povtseg lawm, rua qhov nwg tau foom tsi zoo rua peb lub nroog nuav, lawv le mej tub nov nwg tej lug lawm.\u201d"},{"bible_id":"1726","chapter_code":"JER.26","verse_code":"JER.26.12","label":"12","content":"Ces kuv teb puab has tas, \u201cYog tug TSWV khaiv kuv tuaj foom tsi zoo rua lub Tuamtsev hab lub nroog nuav, lawv le tej lug kws mej tau nov kuv has lawm."},{"bible_id":"1726","chapter_code":"JER.26","verse_code":"JER.26.13","label":"13","content":"Mej yuavtsum hloov mej lub sab hab mej teg num dlua tshab tsi xob ua le qub lawm. Mej yuavtsum noog tug TSWV kws yog mej tug Vaajtswv lug, nwg txhaj yuav hloov sab tsi ua rua mej puamtsuaj lawv le nwg tau has rua mej lawm."},{"bible_id":"1726","chapter_code":"JER.26","verse_code":"JER.26.14","label":"14","content":"Nwgnuav kuv nyob rua huv mej txhais teg lawm, mej ca le ua rua kuv lawv le mej pum zoo hab yog kev yog cai."},{"bible_id":"1726","chapter_code":"JER.26","verse_code":"JER.26.15","label":"15","content":"Tabsis kuas mej paub has tas, yog mej tua kuv, mej hab cov tuabneeg kws nyob huv lub nroog nuav puavleej ua txhum vim mej tua ib tug tuabneeg kws tsi muaj txim, rua qhov yog tug TSWV khaiv kuv coj tej lug qhuab ntuag nuav tuaj qha rua mej.\u201d"},{"bible_id":"1726","chapter_code":"JER.26","verse_code":"JER.26.16","label":"16","content":"Cov thawjcoj hab cov pejxeem txhaj has rua cov povthawj hab cov cev Vaajtswv lug tas, \u201cTsi tsimnyog muab tug txivneej nuav tua, rua qhov nwg tuav tug TSWV kws yog peb tug Vaajtswv lub npe qha peb.\u201d"},{"bible_id":"1726","chapter_code":"JER.26","verse_code":"JER.26.17","label":"17","content":"Tom qaab ntawd cov thawjcoj qee leej txhaj sawv ntsug hab has rua cov pejxeem kws tuaj saablaaj ntawd has tas,"},{"bible_id":"1726","chapter_code":"JER.26","verse_code":"JER.26.18","label":"18","content":"\u201cLub sijhawm kws Hexekiyas ua vaajntxwv kaav tebchaws Yudas, Mikhas kws yog tug cev Vaajtswv kws nyob huv lub nroog Mauleses, qha rua suavdlawg has tas, tug Tswv kws muaj Fwjchim Luj kawg nkaus has le nuav: \u2018Luas yuav laij lub nroog Xi-oos ib yaam le laij teb, lub nroog Yeluxalees yuav pob puag taag ua ib pawg, hab lub roob kws luas ua lub Tuamtsev rua sau yuav caj haav zoov.\u2019\u201d"},{"bible_id":"1726","chapter_code":"JER.26","verse_code":"JER.26.19","label":"19","content":"\u201cVaajntxwv Hexekiyas hab cov Yudas tub tsi muab Mikhas tua, tabsis Hexekiyas fwm tug TSWV hab nwg ua lawv le tug TSWV lub sab nyam. Tug TSWV txhaj hloov sab, tsi ua rua puab puamtsuaj lawv le nwg has tseg lawm. Nwgnuav peb taabtom lob kev puamtsuaj lug rua peb ntaag.\u201d"},{"bible_id":"1726","chapter_code":"JER.26","verse_code":"JER.26.20","label":"20","content":"(Muaj dlua ib tug txivneej hu ua Uliyas, nwg yog Semayas tug tub kws nyob huv lub nroog Kili-as Ye-alees, nwg tuav tug TSWV lub npe foom tsi zoo rua lub nroog hab lub tebchaws nuav ib yaam le Yelemis foom."},{"bible_id":"1726","chapter_code":"JER.26","verse_code":"JER.26.21","label":"21","content":"Thaus Vaajntxwv Yehauyakees, nwg cov tubrog hab tej numtswv nov Uliyas has le ntawd, vaajntxwv txawm nrhav Uliyas tua povtseg. Tabsis thaus Uliyas nov le ntawd, nwg ntshai, nwg txawm tsiv moog rua nraag tebchaws Iziv kuas nwg dlim."},{"bible_id":"1726","chapter_code":"JER.26","verse_code":"JER.26.22","label":"22","content":"Vaajntxwv Yehauyakees txawm khaiv Anpaus tug tub Enathaas hab qee leej moog rua nraag tebchaws Iziv hab nteg Uliyas rov lug."},{"bible_id":"1726","chapter_code":"JER.26","verse_code":"JER.26.23","label":"23","content":"Puab moog nteg tau Uliyas hab coj nwg rov lug rua Vaajntxwv Yehauyakees. Vaajntxwv txhaj kuas luas muab Uliyas tua hab coj moog pov rua ntawm lub toj ntxaas kws log tej tuabneeg txomnyem.)"},{"bible_id":"1726","chapter_code":"JER.26","verse_code":"JER.26.24","label":"24","content":"Tabsis tub yog muaj Safaas tug tub Ahikas cawm kuv, luas txhaj tsi muab kuv rua cov pejxeem tua povtseg."},{"bible_id":"1726","chapter_code":"JER.27","verse_code":"JER.27.1","label":"1","content":"Thaus Xedekiyas tug tub Yauxiyas ua vaajntxwv kaav tebchaws Yudas tau tsi ntev, tug TSWV has rua kuv"},{"bible_id":"1726","chapter_code":"JER.27","verse_code":"JER.27.2","label":"2","content":"kuas kuv muab ntoo txua ua ib tug quabtwg hab muab ib pluaj hlua tawv khi rua hab muab khuam rua ntawm kuv cejdlaab."},{"bible_id":"1726","chapter_code":"JER.27","verse_code":"JER.27.3","label":"3","content":"Tug TSWV kuas kuv xaa xuv  moog rua cov Edoos tug vaajntxwv, cov Mau-am tug vaajntxwv, cov Amoos tug vaajntxwv, tug vaajntxwv kws kaav lub nroog Tiles, hab cov Xidoos tug vaajntxwv hab cov sawv cev kws tuaj cuag Vaajntxwv Xedekiyas huv lub nroog Yeluxalees,"},{"bible_id":"1726","chapter_code":"JER.27","verse_code":"JER.27.4","label":"4","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus, kuas kuv moog has rua puab, kuas puab coj tug TSWV tej lug moog has rua puab cov vaajntxwv has tas,"},{"bible_id":"1726","chapter_code":"JER.27","verse_code":"JER.27.5","label":"5","content":"\u201cKuv lub fwjchim hab tug zug luj zug nchaav tsim lub nplajteb, tsim tuabneeg hab txhua yaam tsaj kws nyob huv lub nplajteb nuav; kuv yuav pub lub fwjchim ntawd rua tug kws kuv pum zoo."},{"bible_id":"1726","chapter_code":"JER.27","verse_code":"JER.27.6","label":"6","content":"Kuv yog tug kws muab txhua tsaav tuabneeg cob rua kuv tug tubkhai Nenpukajnexales kws ua vaajntxwv kaav tebchaws Npanpiloos. Txawm yog tej tsaj qus los kuv kuas ua nwg qhev huv tuabsi."},{"bible_id":"1726","chapter_code":"JER.27","verse_code":"JER.27.7","label":"7","content":"Txhua tsaav tuabneeg yuav ua nwg qhev, hab puab yuav ua nwg tug tub hab nwg tug xeebntxwv qhev moog txug lub sijhawm kws nwg lub tebchaws poob. Lwm tsaav tuabneeg hab tej vaajntxwv kws muaj fwjchim yuav kaav nwg lub tebchaws hab nwg yuav ua puab qhev."},{"bible_id":"1726","chapter_code":"JER.27","verse_code":"JER.27.8","label":"8","content":"\u201cTabsis yog muaj ib tsaav tuabneeg twg lossis lub tebchaws twg tsi ua lawv le nwg txuj kevcai tswjfwm, kuv yuav rau txim rua tsaav tuabneeg ntawd, puab yuav raug nav ntaaj nav rag tuag, raug kaab mob kev nkeeg tuag, hab tuag rua kev tshaib kev nqhes, moog txug nub kws kuv tso Vaajntxwv Nenpukajnexales tuaj tua puab kuas puamtsuaj taag."},{"bible_id":"1726","chapter_code":"JER.27","verse_code":"JER.27.9","label":"9","content":"Mej tsi xob noog mej cov cevlug lossis tug kws khaav has tas, nwg paub tej kws yuav muaj lug yaav tom ntej, tsi has ua npau suav lossis txheev tej tuabneeg kws tuag lawm tej plig lossis ua khawvkoob. Puab yuav kuas mej tsi xob moog ua vaajntxwv Npanpiloos qhev."},{"bible_id":"1726","chapter_code":"JER.27","verse_code":"JER.27.10","label":"10","content":"Puab yuav cevlug dlaag ntxag mej kuas mej raug luas coj moog dleb ntawm mej lub tebchaws. Kuv yuav ntab mej tawm moog, kuas mej raug kev puamtsuaj."},{"bible_id":"1726","chapter_code":"JER.27","verse_code":"JER.27.11","label":"11","content":"Tabsis yog tsaav tuabneeg twg txaus sab zwm rua tug vaajntxwv kws kaav tebchaws Npanpiloos hab ua nwg qhev, kuv yuav ca puab nyob huv puab lub tebchaws, puab yuav tau ua puab tej laj tej teb. Kuv yog tug TSWV kws has le ntawd.\u201d"},{"bible_id":"1726","chapter_code":"JER.27","verse_code":"JER.27.12","label":"12","content":"Kuv has ib yaam le ntawd rua Vaajntxwv Xedekiyas kws kaav tebchaws Yudas has tas, \u201cKoj ca le zwm rua tug vaajntxwv kws kaav tebchaws Npanpiloos, ua nwg hab nwg cov pejxeem qhev, koj txhaj yuav muaj sa nyob."},{"bible_id":"1726","chapter_code":"JER.27","verse_code":"JER.27.13","label":"13","content":"Vim le caag koj hab koj cov pejxeem yuav tuag rua nav ntaaj nav rag lossis tuag rua kev tshaib kev nqhes lossis tuag rua kaab mob kev nkeeg? Tej nuav yog tej kws tug TSWV has tas, yuav lug raug tsaav tuabneeg kws tsi txaus sab zwm rua tug vaajntxwv kws kaav tebchaws Npanpiloos."},{"bible_id":"1726","chapter_code":"JER.27","verse_code":"JER.27.14","label":"14","content":"Mej tsi xob noog cov cevlug kws has rua mej tas, tsi xob moog thawj tug vaajntxwv kws kaav tebchaws Npanpiloos. Puab dlaag mej xwb."},{"bible_id":"1726","chapter_code":"JER.27","verse_code":"JER.27.15","label":"15","content":"Tug TSWV has tas, nwg tsi tau khaiv puab tuaj, puab tuav nwg lub npe dlaag mej xwb, yog le ntawd tug TSWV yuav ntab mej tawm moog, mej hab cov cevlug kws dlaag mej yuav raug tua tuag taag.\u201d"},{"bible_id":"1726","chapter_code":"JER.27","verse_code":"JER.27.16","label":"16","content":"Kuv txhaj has rua cov povthawj hab cov pejxeem lawv le tug TSWV tej lug kws has tas, \u201cMej tsi xob noog cov cevlug kws has tas, tshuav tsi ntev luas yuav coj tej khoom muaj nqes huv tug TSWV lub Tuamtsev rov tim tebchaws Npanpiloos lug, puab dlaag mej xwb."},{"bible_id":"1726","chapter_code":"JER.27","verse_code":"JER.27.17","label":"17","content":"Mej tsi xob noog puab tej lug! Ca le zwm rua tug vaajntxwv kws kaav tebchaws Npanpiloos, mej txhaj yuav muaj sa nyob! Vim le caag yuav ca lub nroog nuav pob puag taag ua ib pawg?"},{"bible_id":"1726","chapter_code":"JER.27","verse_code":"JER.27.18","label":"18","content":"Yog has tas puab yog cov cevlug tseeb, hab yog kuv has rua puab tag, puab ca le thov kuv kws yog tug TSWV kws muaj Fwjchim Luj kawg nkaus, kuas luas tsi xob coj tej khoom muaj nqes huv lub Tuamtsev hab huv cov Yudas tug vaajntxwv lub loog moog rua tebchaws Npanpiloos.\u201d"},{"bible_id":"1726","chapter_code":"JER.27","verse_code":"JER.27.19+JER.27.20","label":"19-20","content":"(Thaus Vaajntxwv Nenpukajnexales tuaj nteg tau cov Yudas tug Vaajntxwv Yehauyakhees kws yog Yehauyakees tug tub hab tej thawjcoj huv tebchaws Yudas hab huv lub nroog Yeluxalees moog rua tebchaws Npanpiloos lawm, Nenpukajnexales tseg tej ncej, lub rhawv tooj, cov tsheb txawb hab lub Tuamtsev qee yaam khoom muaj nqes ca xwb.)"},{"bible_id":"1726","chapter_code":"JER.27","verse_code":"JER.27.21","label":"21","content":"\u201cMej ca le noog tug TSWV kws yog cov Yixalayees tug Vaajtswv kws muaj Fwjchim Luj kawg nkaus has txug tej khoom muaj nqes kws tseem tshuav huv lub Tuamtsev hab huv cov Yudas tug vaajntxwv lub loog kws nyob huv lub nroog Yeluxalees:"},{"bible_id":"1726","chapter_code":"JER.27","verse_code":"JER.27.22","label":"22","content":"Luas yuav coj tej ntawd moog rua tebchaws Npanpiloos hab yuav nyob tim moog txug nub kws kuv pum has tas tsimnyog coj tej ntawd rov lug ca rua huv qhov chaw nuav dlua. Kuv yog tug TSWV kws has le ntawd.\u201d"},{"bible_id":"1726","chapter_code":"JER.28","verse_code":"JER.28.1","label":"1","content":"Thaus lub tsib hlis ntuj kws yog xyoo plaub  kws Xedekiyas ua vaajntxwv, Axules tug tub Hananiyas kws yog tug cevlug nyob huv lub nroog Nkinpe-oos has rua kuv huv lub Tuamtsev taabmeeg cov povthawj hab cov pejxeem has tas,"},{"bible_id":"1726","chapter_code":"JER.28","verse_code":"JER.28.2","label":"2","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, \u201cKuv tub rhuav tug vaajntxwv kws kaav tebchaws Npanpiloos lub fwjchim lawm."},{"bible_id":"1726","chapter_code":"JER.28","verse_code":"JER.28.3","label":"3","content":"Tshuav le ob xyoos lawm xwb, kuv yuav coj tug TSWV lub Tuamtsev tej khoom muaj nqes kws Vaajntxwv Nenpukajnexales muab coj moog rua tim tebchaws Npanpiloos lawm, rov lug ca rua huv qhov chaw nuav dlua."},{"bible_id":"1726","chapter_code":"JER.28","verse_code":"JER.28.4","label":"4","content":"Kuv tseem yuav coj cov Yudas tug Vaajntxwv Yehauyakhees kws yog Yehauyakees tug tub hab cov Yudas kws raug nteg moog rua tebchaws Npanpiloos lawm rov lug huv tuabsi. Kuv yuav rhuav tug vaajntxwv kws kaav tebchaws Npanpiloos lub fwjchim. Kuv yog tug TSWV kws has le ntawd.\u201d"},{"bible_id":"1726","chapter_code":"JER.28","verse_code":"JER.28.5","label":"5","content":"Kuv has rua Hananiyas taabmeeg cov povthawj hab cov pejxeem kws nyob huv lub Tuamtsev tas,"},{"bible_id":"1726","chapter_code":"JER.28","verse_code":"JER.28.6","label":"6","content":"\u201cZoo kawg le lawm! Kuv ca sab has tas tug TSWV yeej yuav ua lawv le ntawd! Kuv ca sab has tas, nwg yuav ua kuas tej lug kws koj has tav, hab coj tug TSWV lub Tuamtsev tej khoom muaj nqes hab cov Yudas kws raug nteg moog rov lug."},{"bible_id":"1726","chapter_code":"JER.28","verse_code":"JER.28.7","label":"7","content":"Tabsis koj ua tuab zoo noog tej lug kws kuv has rua koj hab cov pejxeem suavdlawg."},{"bible_id":"1726","chapter_code":"JER.28","verse_code":"JER.28.8","label":"8","content":"Cov cevlug kws nyob ua ntej koj hab kuv tam tau has tas, yuav muaj kev tsuv kev rog, kev tshaib kev nqhes hab kev mob kev nkeeg lug raug ntau lub tebchaws hab ntau tsaav tuabneeg kws muaj fwjchim."},{"bible_id":"1726","chapter_code":"JER.28","verse_code":"JER.28.9","label":"9","content":"Tabsis tug cevlug kws qha tshwm has tas, yuav muaj kev thaajyeeb, ces txawm muaj le nwg has, tug cevlug ntawd txhaj yog tug kws tug TSWV khaiv lug.\u201d"},{"bible_id":"1726","chapter_code":"JER.28","verse_code":"JER.28.10","label":"10","content":"Ces Hananiyas txawm hle tug quabtwg ntawm kuv cejdlaab hab muab tsoo luv ua ob peb yaa,"},{"bible_id":"1726","chapter_code":"JER.28","verse_code":"JER.28.11","label":"11","content":"hab nwg has taabmeeg suavdlawg tas, \u201cOb xyoos sau nuav, tug TSWV yuav muab tug quabtwg kws Vaajntxwv Nenpukajnexales muab khuam rua ntau tsaav tuabneeg cejdlaab tsoo kuas luv taag le nuav.\u201d Ces kuv txawm ncaim moog lawm."},{"bible_id":"1726","chapter_code":"JER.28","verse_code":"JER.28.12","label":"12","content":"Tom qaab ntawd tsi ntev, tug TSWV kuas kuv"},{"bible_id":"1726","chapter_code":"JER.28","verse_code":"JER.28.13","label":"13","content":"moog has rua Hananiyas has tas, \u201cKoj muaj cuabkaav tsoo tug quabtwg ntoo nuav luv, tabsis nwg  yuav muab tug quabtwg hlau lug hloov."},{"bible_id":"1726","chapter_code":"JER.28","verse_code":"JER.28.14","label":"14","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, nwg yuav muab tug quabtwg hlau khuam rua sau txhua tsaav tuabneeg cejdlaab, hab kuas puab moog ua Vaajntxwv Nenpukajnexales kws kaav tebchaws Npanpiloos qhev. Tug TSWV has tas, txawm yog tej tsaj qus los yuav ua Vaajntxwv Nenpukajnexales qhev.\u201d"},{"bible_id":"1726","chapter_code":"JER.28","verse_code":"JER.28.15","label":"15","content":"Yelemis has rua Hananiyas has tas, \u201cKoj ca le noog kuv has! Tug TSWV tsi tau khaiv koj tuaj. Koj ntxag cov tuabneeg nuav ntseeg koj tej lug dlaag."},{"bible_id":"1726","chapter_code":"JER.28","verse_code":"JER.28.16","label":"16","content":"Yog le ntawd tug TSWV has tas, nwg yuav tshem koj tawm huv nplajteb nuav. Koj yuav tuag ua ntej lub xyoo nuav taag, vim koj ntxag cov tuabneeg nuav ntxeev sab rua tug TSWV.\u201d"},{"bible_id":"1726","chapter_code":"JER.28","verse_code":"JER.28.17","label":"17","content":"Ces Xyoo ntawd thaus lub xyaa hli ntuj, Hananiyas txawm tuag lawm."},{"bible_id":"1726","chapter_code":"JER.29","verse_code":"JER.29.1","label":"1","content":"Ntawm nuav yog tsaab ntawv kws kuv sau xaa huv Yeluxalees moog rua cov thawjcoj, cov povthawj, cov cevlug hab cov tuabneeg suavdlawg kws raug Nenpukajnexales nteg huv Yeluxalees coj moog rua tebchaws Npanpiloos lawm."},{"bible_id":"1726","chapter_code":"JER.29","verse_code":"JER.29.2","label":"2","content":"Kuv sau kuv tsaab ntawv nuav tom qaab kws Vaajntxwv Yehauyakhees, nwg nam, cov numtswv, cov Yudas hab Yeluxalees tej thawjcoj, cov kws tooj kws hlau, hab cov kws txua ntoo kws raug nteg huv Yeluxalees moog lawm."},{"bible_id":"1726","chapter_code":"JER.29","verse_code":"JER.29.3","label":"3","content":"Kuv muab tsaab ntawv nuav rua Safas tug tub Elaxas hab Hilekiyas tug tub Nkemaliyas kws yog cov Yudas tug vaajntxwv Xedekiyas khaiv moog cuag Vaajntxwv Nenpukajnexales kws kaav tebchaws Npanpiloos nqaa moog. Tsaab ntawv ntawd has tas:"},{"bible_id":"1726","chapter_code":"JER.29","verse_code":"JER.29.4","label":"4","content":"\u201cTug TSWV kws yog cov Yixalayees tug Vaajtswv kws muaj Fwjchim Luj kawg nkaus, has le nuav rua cov kws tug TSWV kuas Nenpukajnexales tuaj nteg huv Yeluxalees moog rua tebchaws Npanpiloos has tas:"},{"bible_id":"1726","chapter_code":"JER.29","verse_code":"JER.29.5","label":"5","content":"\u2018Mej ca le ua vaaj ua tsev nyob, ca le ua laj ua teb cog txiv maab txiv ntoo noj."},{"bible_id":"1726","chapter_code":"JER.29","verse_code":"JER.29.6","label":"6","content":"Mej ca le yuav quaspuj kuas muaj tub muaj ntxhais; yuav nyaab rua mej tej tub hab qua mej tej ntxhais, mej tej tub tej ntxhais txhaj yuav muaj tub muaj ki fuamvaam coob. Mej yuavtsum fuamvaam kuas coob tsi xob ca tu noob."},{"bible_id":"1726","chapter_code":"JER.29","verse_code":"JER.29.7","label":"7","content":"Ca le tsim tej nroog kws kuv ca luas nteg mej moog nyob kuas zoo. Mej ca le thov kuv paab tej nroog ntawd, yog tej nroog ntawd vaammeej ces mej yuav vaammeej."},{"bible_id":"1726","chapter_code":"JER.29","verse_code":"JER.29.8","label":"8","content":"Kuv yog tug TSWV kws yog cov Yixalayees tug Vaajtswv ntuag mej has tas, mej tsi xob ca cov cevlug lossis lwm tug kws nrug mej nyob khaav has tas, puab txawj saib tej kws yuav tshwm lug yaav tom ntej dlaag ntxag mej, hab tsi xob ntseeg puab  tej npau suav."},{"bible_id":"1726","chapter_code":"JER.29","verse_code":"JER.29.9","label":"9","content":"Puab tuav kuv lub npe dlaag ntxag mej xwb. Kuv tsi tau khaiv puab tuaj. Kuv yog tug TSWV kws muaj Fwjchim Luj kawg nkaus has le ntawd.\u2019"},{"bible_id":"1726","chapter_code":"JER.29","verse_code":"JER.29.10","label":"10","content":"\u201cTug TSWV has tas, \u2018Thaus mej moog nyob huv Npanpiloos puv xyaa caum xyoo lawm, kuv yuav lug paab mej lawv le kuv coglug tseg has tas, kuv yuav coj mej rov lug nyob huv mej lub tebchaws."},{"bible_id":"1726","chapter_code":"JER.29","verse_code":"JER.29.11","label":"11","content":"Kuv tuab leeg txhaj paub tej kws kuv npaaj yuav ua rua mej, kuv yuav paab kuas mej vaammeej, tsi yog ua kuas mej puamtsuaj, mej txhaj muaj kev ca sab  rua yaav tom ntej."},{"bible_id":"1726","chapter_code":"JER.29","verse_code":"JER.29.12","label":"12","content":"Thaus ntawd mej yuav hu kuv, lug cuag kuv hab thov kuv, kuv yuav teb mej."},{"bible_id":"1726","chapter_code":"JER.29","verse_code":"JER.29.13","label":"13","content":"Yog mej nrhav kuv kawg sab kawg ntsws, mej yuav ntsib kuv."},{"bible_id":"1726","chapter_code":"JER.29","verse_code":"JER.29.14","label":"14","content":"Kuv has rua mej has tas, mej yuav ntsib kuv, hab kuv yuav coj mej tawm huv lub tebchaws kws kuv ntab mej moog nyob rov lug. Kuv yuav sau mej huv txhua lub tebchaws hab txhua qhov chaw kws kuv ca luas nteg mej moog nyob rov lug rua huv mej lub tebchaws. Kuv yog tug TSWV kws has le ntawd.\u2019"},{"bible_id":"1726","chapter_code":"JER.29","verse_code":"JER.29.15","label":"15","content":"\u201cMej has tas, tug TSWV tub pub rua mej muaj cov cev Vaajtswv lug nyob huv tebchaws Npanpiloos lawm."},{"bible_id":"1726","chapter_code":"JER.29","verse_code":"JER.29.16","label":"16","content":"Mej ca le noog tej lug kws tug TSWV has txug tug vaajntxwv kws nyob sau Daviv lub zwmtxwv hab cov tuabneeg kws nyob huv lub nroog nuav, yog mej cov kwvtij kws tsi raug luas nteg nrug mej moog,"},{"bible_id":"1726","chapter_code":"JER.29","verse_code":"JER.29.17","label":"17","content":"tug TSWV kws muaj Fwjchim Luj kawg nkaus has tas, \u2018Kuv yuav tso kev tsuv kev rog, kev tshaib kev nqhes, hab kaab mob kev nkeeg lug rua puab, hab kuv yuav ua kuas puab zoo le cov txiv ncuav pas lwj kws tsi zoo noj."},{"bible_id":"1726","chapter_code":"JER.29","verse_code":"JER.29.18","label":"18","content":"Kuv yuav tso kev tsuv kev rog, kev tshaib kev nqhes hab kaab mob kev nkeeg caum puab hab txhua tsaav tuabneeg thoob nplajteb yuav pum tej ntawd hab ntshai. Kuv ntab puab moog nyob txug qhov twg los luas yuav ntshai hab ceeb, vim tej xwm kws lug raug puab. Luas yuav luag puab plig hab tuav puab lub npe foom tsi zoo."},{"bible_id":"1726","chapter_code":"JER.29","verse_code":"JER.29.19","label":"19","content":"Tug TSWV has tas, vim puab tsi noog tej lug kws kuv khaiv cov cevlug kws yog kuv cov tubkhai lug qha puab ua ntu zug, tej xwm nuav txhaj lug raug puab. Puab yeej tsi noog kuv lug."},{"bible_id":"1726","chapter_code":"JER.29","verse_code":"JER.29.20","label":"20","content":"Mej cov kws kuv ntab tawm huv Yeluxalees moog rua tebchaws Npanpiloos lawm. Mej ca le noog kuv kws yog tug TSWV tej lug.\u2019"},{"bible_id":"1726","chapter_code":"JER.29","verse_code":"JER.29.21","label":"21","content":"\u201cTug TSWV kws yog cov Yixalayees tug Vaajtswv kws muaj Fwjchim Luj kawg nkaus, has txug Kaulayas tug tub Ahaj hab Ma-axeyas tug tub Xedekiyas kws tuav kuv lub npe cevlug dlaag mej, kuv yuav muab obtug cob rua Vaajntxwv Nenpukajnexales kws kaav tebchaws Npanpiloos, nwg yuav muab obtug tua taabmeeg mej."},{"bible_id":"1726","chapter_code":"JER.29","verse_code":"JER.29.22","label":"22","content":"Thaus cov tuabneeg kws raug nteg huv tebchaws Yudas moog rua tebchaws Npanpiloos lawm, xaav foom tsi zoo rua leejtwg, puab has tas, \u2018Thov kuas tug TSWV ua rua koj ib yaam le nwg ua rua Xedekiyas hab Ahaj kws vaajntxwv Npanpiloos muab hlawv caj lawm.\u2019"},{"bible_id":"1726","chapter_code":"JER.29","verse_code":"JER.29.23","label":"23","content":"Obtug ua txhum luj kawg le, rua qhov obtug ntxag luas tej quaspuj hab tuav kuv lub npe has lug dlaag, kuv tsi tau kuas obtug has. Kuv paub tej kws obtug ua hab kuv ua timkhawv tawmtsaam obtug  Kuv yog tug TSWV kws has le ntawd.\u201d"},{"bible_id":"1726","chapter_code":"JER.29","verse_code":"JER.29.24+JER.29.25","label":"24-25","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus, kuas kuv has rua Semayas kws yog tuabneeg Nehelas sau ib tsaab ntawv suam nwg lub npe xaa moog rua cov pejxeem kws nyob huv lub nroog Yeluxalees hab xaa moog rua tug povthawj Xefaniyas kws yog Ma-axeyas tug tub hab cov povthawj txhua tug has tas:"},{"bible_id":"1726","chapter_code":"JER.29","verse_code":"JER.29.26","label":"26","content":"\u201cTug TSWV tsaa koj ua povthawj hloov Yehauyadas chaw, hab nwgnuav koj yog tug thawj  kws saib tug TSWV lub Tuamtsev; koj ca le nteg txhua tug tuabneeg vwm kws ua txuj ua tug cev Vaajtswv lug, muab saw hlau khi nwg hab muab cuab hlau cuab nwg cejdlaab."},{"bible_id":"1726","chapter_code":"JER.29","verse_code":"JER.29.27","label":"27","content":"Vim le caag koj tseem tsi ua le ntawd rua Yelemis kws nyob huv Anathaus kws pheej cev Vaajtswv lug rua suavdlawg?"},{"bible_id":"1726","chapter_code":"JER.29","verse_code":"JER.29.28","label":"28","content":"Koj ca le txwv nwg, vim nwg tau sau ntawv xaa tuaj rua cov kws nyob tim tebchaws Npanpiloos nuav has tas, puab yuav nyob tim nuav ntev; kuas puab ca le ua vaaj ua tsev nyob, ua laj ua teb hab cog txiv maab txiv ntoo noj.\u201d"},{"bible_id":"1726","chapter_code":"JER.29","verse_code":"JER.29.29","label":"29","content":"Tug povthawj Xefaniyas nyeem tsaab ntawv nuav rua kuv noog,"},{"bible_id":"1726","chapter_code":"JER.29","verse_code":"JER.29.30","label":"30","content":"ces tug TSWV has rua kuv tas,"},{"bible_id":"1726","chapter_code":"JER.29","verse_code":"JER.29.31+JER.29.32","label":"31-32","content":"\u201cKoj ca le sau ib tsaab ntawv xaa moog rua cov pejxeem kws raug nteg moog rua tebchaws Npanpiloos kws tug TSWV has txug Semayas kws yog tuabneeg Nehelas has tas, kuv tsi tau khaiv Semayas tuaj cevlug rua mej, nwg ca le tuaj cevlug le kws nwg yog ib tug cev Vaajtswv lug, kuas mej ntseeg nwg tej lug dlaag. Kuv yuav rau txim rua Semayas hab nwg cov xeebntxwv, nwg yuav tsi tshuav ib tug xeebntxwv ua neej nrug mej nyob, hab nwg yuav tsi pum tej yaam zoo kws kuv ua rua kuv tsaav tuabneeg, rua qhov nwg qha kuas puab ntxeev sab rua kuv. Kuv yog tug TSWV kws has le ntawd.\u201d"},{"bible_id":"1726","chapter_code":"JER.30","verse_code":"JER.30.1","label":"1","content":"Tug TSWV kws yog cov Yixalayees tug Vaajtswv has rua kuv tas,"},{"bible_id":"1726","chapter_code":"JER.30","verse_code":"JER.30.2","label":"2","content":"\u201cYelemis, koj ca le sau tej lug kws kuv has rua koj huv tuabsi rua ib phoo ntawv,"},{"bible_id":"1726","chapter_code":"JER.30","verse_code":"JER.30.3","label":"3","content":"rua qhov thaus txug sijhawm lawm, kuv yuav pub kuas cov Yixalayees hab cov Yudas kws yog kuv tsaav tuabneeg rov vaammeej ib yaam le qub. Kuv yuav coj puab rov lug rua huv lub tebchaws kws kuv muab rua puab cov yawmkoob, puab txhaj yuav rov tau lub tebchaws nuav ua puab tug. Kuv yog tug TSWV kws has le ntawd.\u201d"},{"bible_id":"1726","chapter_code":"JER.30","verse_code":"JER.30.4","label":"4","content":"Tug TSWV has rua cov Yixalayees hab cov Yudas has tas,"},{"bible_id":"1726","chapter_code":"JER.30","verse_code":"JER.30.5","label":"5","content":"\u201cKuv nov ib lub suab quaj kws txaus ntshai heev, yog lub suab quaj txomnyem, tsi yog lub suab luag zoo sab."},{"bible_id":"1726","chapter_code":"JER.30","verse_code":"JER.30.6","label":"6","content":"Nwgnuav mej ca le ua tuab zoo xaav saib! Tej txivneej puas yug tau mivnyuas? Ua caag kuv pum txhua tug txivneej nyag pus rawv nyag lub plaab ib yaam le tug quaspuj kws mob plaab yuav yug mivnyuas? Vim le caag puab tej plhu thumxem taag le?"},{"bible_id":"1726","chapter_code":"JER.30","verse_code":"JER.30.7","label":"7","content":"Muaj ib nub suavdlawg yuav raug kev txhawj kev ntshai; tsi muaj ib nub kws yuav ntshai npaum le nub ntawd, yog lub sijhawm kws kuv tsaav tuabneeg ntxhuv sab heev, tabsis puab yuav dlim.\u201d"},{"bible_id":"1726","chapter_code":"JER.30","verse_code":"JER.30.8","label":"8","content":"Tug TSWV kws muaj Fwjchim Luj kawg nkaus has tas, \u201cThaus txug nub ntawd, kuv yuav txu tug quabtwg kws khuam puab cejdlaab hab dlaws tej saw hlau kws khi puab povtseg, puab txhaj tsi tau moog ua lwm tsaav tuabneeg qhev ntxiv lawm."},{"bible_id":"1726","chapter_code":"JER.30","verse_code":"JER.30.9","label":"9","content":"Tabsis puab yuav ua kuv kws yog tug TSWV puab tug Vaajtswv teg num, hab ua Daviv tug xeebntxwv kws kuv yuav tsaa ua puab tug Vaajntxwv teg num."},{"bible_id":"1726","chapter_code":"JER.30","verse_code":"JER.30.10","label":"10","content":"\u2018Kuv tsaav tuabneeg, mej tsi xob ntshai; cov Yixalayees, mej tsi xob poob sab. Kuv yuav paab kuas mej dlim huv lub tebchaws kws dleb heev rov lug; mej yuav tau rov lug nyob huv mej lub tebchaws kaaj sab lug. Mej yuav tau rov lug nyob tso sab plhuav hab tsi muaj leejtwg ua rua mej ntshai le lawm."},{"bible_id":"1726","chapter_code":"JER.30","verse_code":"JER.30.11","label":"11","content":"Kuv yuav nrug nraim mej hab cawm mej; kuv yuav rhuav tej tebchaws kws kuv ntab mej moog nyob ntawd, tabsis kuv yuav tsi ua rua mej puamtsuaj. kuv yuav rau txim rua mej, tabsis kuv tsuas rau lawv le mej tej kev txhum xwb; kuv yog tug TSWV kws has le ntawd.\u2019 \u201d"},{"bible_id":"1726","chapter_code":"JER.30","verse_code":"JER.30.12","label":"12","content":"Tug TSWV has rua nwg tsaav tuabneeg tas, \u201cYuav tsi muaj leejtwg khu tau mej tej qhov txhaab; yuav tsi muaj leejtwg khu tau mej tej nqaj kws to kuas zoo."},{"bible_id":"1726","chapter_code":"JER.30","verse_code":"JER.30.13","label":"13","content":"Yuav tsi muaj leejtwg tu mej; tsi muaj tshuaj qhwv mej tej qhov txhaab, hab yuav tsi muaj leejtwg khu tau mej."},{"bible_id":"1726","chapter_code":"JER.30","verse_code":"JER.30.14","label":"14","content":"Cov tuabneeg kws hlub mej tub tso mej tseg lawm; puab tsi quavntsej mej. Kuv tawmtsaam mej ib yaam le kuv yog mej tug yeebncuab, kuv rau txim rua mej, rua qhov mej ua kev txhum ntau hab ua kev phem kev qas heev."},{"bible_id":"1726","chapter_code":"JER.30","verse_code":"JER.30.15","label":"15","content":"Mej tsi xob nroo txug mej tej mob, yeej tsi muaj leejtwg khu tau. Tej nuav tub yog kuv rau txim rua mej ntaag! Rua qhov mej ua kev txhum ntau hab ua kev phem kev qas heev."},{"bible_id":"1726","chapter_code":"JER.30","verse_code":"JER.30.16","label":"16","content":"Cov tuabneeg kws nwgnuav ntxo mej noj puab yuav raug luas ntxo ib yaam nkaus. Mej tej yeebncuab yuav raug luas nteg coj moog ua qhev huv tuabsi. Tej tuabneeg kws tsimtxom mej yuav raug luas tsimtxom, hab tej tuabneeg kws tuaj fuab mej, luas yuav tuaj fuab puab hab."},{"bible_id":"1726","chapter_code":"JER.30","verse_code":"JER.30.17","label":"17","content":"Txawm yog mej cov yeebncuab thuam mej has tas, \u2018Luas tub tso lub nroog Xi-oos tseg, tsi muaj tuabneeg quavntsej nwg los xij.\u2019 Kuv yuav ua kuas mej rov noj qaab nyob zoo, kuv yuav khu mej tej qhov txhaab kuas nqawm. Kuv yog tug TSWV kws has le ntawd.\u201d"},{"bible_id":"1726","chapter_code":"JER.30","verse_code":"JER.30.18","label":"18","content":"Tug TSWV has tas, \u201cKuv yuav coj kuv tsaav tuabneeg rov lug nyob huv puab lub tebchaws, hab kuv yuav taabncuab txhua tsev tuabneeg huv tuabsi; puab yuav rov txhim khu lub nroog Yeluxalees dlua tshab, hab khu vaajntxwv lub loog kuas rov zoo le qub."},{"bible_id":"1726","chapter_code":"JER.30","verse_code":"JER.30.19","label":"19","content":"Tej tuabneeg kws nyob huv lub nroog yuav hu nkauj ua tsaug; hab puab yuav qw zoo sab kawg le. Kuv yuav foom koob moov kuas puab fuamvaam coob, hab kuv yuav ua kuas puab tau ntsejmuag."},{"bible_id":"1726","chapter_code":"JER.30","verse_code":"JER.30.20","label":"20","content":"Kuv yuav pub kuas tsaav tuabneeg nuav muaj fwjchim ib yaam le yaav thaus u, kuv yuav tsaa puab lub neej kuas nyob ruaj khov; hab kuv yuav rau txim rua txhua tug kws tsimtxom puab."},{"bible_id":"1726","chapter_code":"JER.30","verse_code":"JER.30.21+JER.30.22","label":"21-22","content":"Tug kws yuav kaav puab yog sawv huv puab tsaav tuabneeg lug, tug kws yuav ua puab tug vaajntxwv yog puab caajceg; thaus kuv hu nwg, nwg yuav lug cuag kuv, yog kuv tsi hu, leejtwg yuav muaj cuabkaav lug cuag kuv? Puab yuav ua kuv tsaav tuabneeg, hab kuv yuav ua puab tug Vaajtswv, kuv yog tug TSWV kws has le ntawd.\u201d"},{"bible_id":"1726","chapter_code":"JER.30","verse_code":"JER.30.23+JER.30.24","label":"23-24","content":"Tug TSWV txujkev chim yog nthwv cua dlaaj cua dlub, nthwv cua nuav yuav ntsawj cov tuabneeg sab phem taubhau. Tug TSWV yuav chim moog txug thaus nwg ua ib puas tsaav yaam tav lawv le nwg npaaj tseg lawm. Muaj ib nub tug TSWV tsaav tuabneeg yuav paub tseeb zaaj nuav lub ntsab."},{"bible_id":"1726","chapter_code":"JER.31","verse_code":"JER.31.1","label":"1","content":"Tug TSWV has tas, \u201cMuaj ib nub kuv yuav ua cov Yixalayees txhua xeem tug Vaajtswv hab puab yuav ua kuv tsaav tuabneeg."},{"bible_id":"1726","chapter_code":"JER.31","verse_code":"JER.31.2","label":"2","content":"Kuv hlub cov Yixalayees kws seem tuag ntawm taj suabpuam. Thaus cov Yixalayees xaav su,"},{"bible_id":"1726","chapter_code":"JER.31","verse_code":"JER.31.3","label":"3","content":"kuv tuaj dleb dleb tshwm rua puab  pum. Cov Yixalayees, kuv yeej ibtxwm hlub mej, kuv yuav hlub mej moog ibtxhis."},{"bible_id":"1726","chapter_code":"JER.31","verse_code":"JER.31.4","label":"4","content":"Kuv yuav muab mej hloov dlua tshab, mej yuav rov tau npuaj mej tej nruag seev cev hab zoo sab luag quas ntxhi."},{"bible_id":"1726","chapter_code":"JER.31","verse_code":"JER.31.5","label":"5","content":"Mej yuav rov tau xov vaaj cog txiv maab rua sau tej roob huv tebchaws Xamalis, hab cov tuabneeg kws cog tej txiv maab yuav tau noj tej txiv maab kws puab cog."},{"bible_id":"1726","chapter_code":"JER.31","verse_code":"JER.31.6","label":"6","content":"Muaj ib nub cov tub faajxwm yuav tuaj sau Efalayees tej roob hu has tas, \u2018Peb ca le moog cuag tug TSWV kws yog peb tug Vaajtswv sau lub Roob Xi-oos.\u2019 \u201d"},{"bible_id":"1726","chapter_code":"JER.31","verse_code":"JER.31.7","label":"7","content":"Tug TSWV has tas, \u201cCa le hu nkauj zoo sab rua tsaav tuabneeg Yixalayees kws yog tsaav tuabneeg tseemceeb dlua lwm tsaav tuabneeg. Ca le hu mej tej nkauj qhuas has tas, \u2018Tug TSWV cawm nwg tsaav tuabneeg. Nwg cawm cov tuabneeg kws seem txhua tug.\u2019"},{"bible_id":"1726","chapter_code":"JER.31","verse_code":"JER.31.8","label":"8","content":"Kuv yuav sau puab saab qaumteb hab tim qaab ntuj kawg rov lug, tsi has tej tuabneeg tuag teg tuag taw hab tej tuabneeg dligmuag lossis tej quaspuj suab mivnyuas hab tej kws tub yuav txug caij yug, puavleej yuav lug huv tuabsi, puab yuav lug sis sau ua ib tsaav tuabneeg."},{"bible_id":"1726","chapter_code":"JER.31","verse_code":"JER.31.9","label":"9","content":"Thaus kuv coj kuv tsaav tuabneeg rov lug puab yuav quaj hab thov kuv. Kuv yuav coj puab lug txug ndlua tej dlej cag kws ntshab si puab taug kev taj kev tug, puab yuav tsi qaug. Kuv yog cov Yixalayees leej Txiv, hab Efalayees yog kuv tug tub hlub.\u201d"},{"bible_id":"1726","chapter_code":"JER.31","verse_code":"JER.31.10","label":"10","content":"Tug TSWV has tas, \u201cTxhua tsaav tuabneeg, mej ca le noog kuv has, hab qha kuv txujlug rua tej tebchaws dleb kws nyob lawv ntug havtxwv. Kuv ua rua kuv tsaav tuabneeg tawg tsiv moog nyob ua saab ua sua, tabsis kuv yuav sau puab rov lug nyob ua ke hab kuv yuav tsomkwm puab ib yaam le tug tswv yug yaaj zuv nwg paab yaaj."},{"bible_id":"1726","chapter_code":"JER.31","verse_code":"JER.31.11","label":"11","content":"Kuv tso cov Yixalayees nyob thaajyeeb lug; kuv cawm puab dlim ntawm tsaav tuabneeg kws muaj fwjchim txhais teg."},{"bible_id":"1726","chapter_code":"JER.31","verse_code":"JER.31.12","label":"12","content":"Puab yuav lug hu nkauj luag ntxhi sau lub roob Xi-oos; kuv pub puab muaj qoobloo hab muaj cawv txiv maab, muaj roj txiv ntoo, muaj yaaj, muaj tshis muaj nyuj hab muaj neeg. Puab yuav zoo ib yaam le lub vaaj kws luas ywg dlej quas ntshis, puab yuav muaj txhij muaj txhua lawv le puab xaav yuav xaav tau."},{"bible_id":"1726","chapter_code":"JER.31","verse_code":"JER.31.13","label":"13","content":"Thaus ntawd tej ntxhais yuav seev cev luag ntxhi; cov txivneej, tsi has laug hab hluas yuav zoo sab kawg nkaus; kuv yuav nplig puab sab, muab puab tej kev quaj ntsuag hloov ua kev lomzem, hab muab puab tej kev nyuaj sab hloov ua kev zoo sab."},{"bible_id":"1726","chapter_code":"JER.31","verse_code":"JER.31.14","label":"14","content":"Kuv yuav pub cov povthawj muaj noj muaj haus nplua mag, hab kuv yuav pub kuv tsaav tuabneeg muaj txhua yaam txaus puab sab. Kuv yog tug TSWV kws has le ntawd.\u201d"},{"bible_id":"1726","chapter_code":"JER.31","verse_code":"JER.31.15","label":"15","content":"Tug TSWV has tas, \u201cSuavdlawg yuav nov suab quaj suab nyav huv lub nroog Lamas, yog lub suab quaj kws tu sab kawg le. Laxees yuav quaj ntsuag rua nwg tej mivnyuas; tsi muaj leejtwg yuav nplig tau nwg sab; rua qhov nwg tej mivnyuas tuag taag lawm."},{"bible_id":"1726","chapter_code":"JER.31","verse_code":"JER.31.16","label":"16","content":"Mej tsi xob quaj, ca le so kua muag. Txhua yaam kws mej ua yuav tawg paaj txi txiv, mej cov mivnyuas yuav rov huv yeebncuab tej tebchaws lug."},{"bible_id":"1726","chapter_code":"JER.31","verse_code":"JER.31.17","label":"17","content":"Mej tseem muaj kev ca sab, rua qhov mej tej tubki yuav tau rov lug. Kuv yog tug TSWV kws has le ntawd."},{"bible_id":"1726","chapter_code":"JER.31","verse_code":"JER.31.18","label":"18","content":"\u201cKuv nov tsaav tuabneeg Yixalayees seev has tas, \u2018Tug TSWV, peb zoo ib yaam le tug tsaj kws tsi muaj tswv cob; tabsis koj cob qha peb kuas noog koj lug. Thov koj coj peb rov lug, peb zoo sab tig rov lug cuag tug TSWV kws yog peb tug Vaajtswv."},{"bible_id":"1726","chapter_code":"JER.31","verse_code":"JER.31.19","label":"19","content":"Peb tsiv ntawm koj moog lawm, tabsis tsi ntev peb xaav rov lug cuag koj. Thaus koj rau txim rua peb lawm, peb nyuaj sab heev. Peb poob ntsejmuag hab txaajmuag kawg le, rua qhov thaus peb tseem hluas peb tau ua txhum lawm.\u2019"},{"bible_id":"1726","chapter_code":"JER.31","verse_code":"JER.31.20","label":"20","content":"\u201cYixalayees, koj yog kuv tug tub kws kuv hlub heev, koj yog tug mivnyuas kws kuv hlub tshaaj plawg. Thaus twg kuv has txug koj lub npe, kuv hlub hab ncu txug koj. Kuv ncu ntsoov koj rua nruab sab, hab kuv yuav hlub koj."},{"bible_id":"1726","chapter_code":"JER.31","verse_code":"JER.31.21","label":"21","content":"Koj ca le tsuam nplooj rua txujkev kws koj moog, hab ca le taug koj txuj qub lw rov lug. Yixalayees, koj ca le rov qaab lug nyob huv tej qub zej qub zog."},{"bible_id":"1726","chapter_code":"JER.31","verse_code":"JER.31.22","label":"22","content":"Mej cov kws tsi muab lub sab npuab kuv, tseem yuav ua xyem xyaav moog txug thaus twg? Kuv tub tsim ib yaam tshab kws txawv dlua lwm yaam rua huv nplajteb nuav lawm: yaam ntawd txawv npaum nkaus le tug quaspuj ua tug tsomkwm tug txivneej.\u201d"},{"bible_id":"1726","chapter_code":"JER.31","verse_code":"JER.31.23","label":"23","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, \u201cThaus kuv coj puab rov lug nyob rua huv puab lub tebchaws, cov kws nyob huv tej nroog huv tebchaws Yudas yuav rov has tas, \u201c \u2018Thov tug TSWV foom koob moov rua lub roob dlawbhuv kws yog tug TSWV lub chaw nyob huv lub nroog Yeluxalees.\u2019"},{"bible_id":"1726","chapter_code":"JER.31","verse_code":"JER.31.24","label":"24","content":"Tuabneeg yuav nyob huv tebchaws Yudas hab txhua lub nroog, puab yuav ua laj ua teb, hab yug yaaj yug tshis ua npoj ntwg."},{"bible_id":"1726","chapter_code":"JER.31","verse_code":"JER.31.25","label":"25","content":"Kuv yuav txhawb tej tuabneeg qaug zug kuas rov muaj zug, hab kuv yuav pub tej tuabneeg kws tshaib nqhes kuas muaj noj muaj haus."},{"bible_id":"1726","chapter_code":"JER.31","verse_code":"JER.31.26","label":"26","content":"Thaus ntawd suavdlawg yuav has tas, \u2018Kuv tso sab lug pw tsaug zug hab sawv lug muaj zug khov kho.\u2019"},{"bible_id":"1726","chapter_code":"JER.31","verse_code":"JER.31.27","label":"27","content":"\u201cKuv kws yog tug TSWV has rua mej tas, tub txug nub kws kuv pub kuas lub tebchaws Yixalayees hab Yudas muaj tuabneeg nyob txhua qhov hab muaj tsaj txhu ua npoj ntwg lawm."},{"bible_id":"1726","chapter_code":"JER.31","verse_code":"JER.31.28","label":"28","content":"Yaav taag lug, kuv rhuav puab lub neej, tshem puab tawm, chua puab kutaw kuas puab qaug, ua rua puab puamtsuaj hab tso kev pluj kev tuag lug raug puab. Tabsis nwgnuav kuv yuav tsaa puab, txhim khu puab hab txhawb puab lub neej."},{"bible_id":"1726","chapter_code":"JER.31","verse_code":"JER.31.29","label":"29","content":"Thaus txug lub sijhawm ntawd, suavdlawg yuav tsi has ib zag ntxiv has tas, \u2018Nam hab txiv noj txiv qaub ua rua mivnyuas lug quavncaug.\u2019"},{"bible_id":"1726","chapter_code":"JER.31","verse_code":"JER.31.30","label":"30","content":"Tug kws noj txiv qaub tsuas qaub ntawm nwg lub ncauj xwb; txhua tug kws ua txhum, nyag tuag rua nyag txujkev txhum xwb.\u201d"},{"bible_id":"1726","chapter_code":"JER.31","verse_code":"JER.31.31","label":"31","content":"Tug TSWV has tas, \u201cTub yuav txug nub kws kuv coglug tshab rua cov Yixalayees hab cov Yudas."},{"bible_id":"1726","chapter_code":"JER.31","verse_code":"JER.31.32","label":"32","content":"Tej lug cog tseg tshab nuav yuav tsi zoo le tej lug kws kuv cog tseg rua puab cov yawmkoob thaus kuv coj puab tawm nraag tebchaws Iziv lug. Txawm yog kuv zoo ib yaam le puab txiv los puab yeej tsi ua lawv le kuv tej lug cog tseg."},{"bible_id":"1726","chapter_code":"JER.31","verse_code":"JER.31.33","label":"33","content":"Cov lug cog tseg tshab kws kuv cog rua cov Yixalayees yog le nuav: kuv yuav ua kuas puab ncu ntsoov kuv tej kevcai rua nruab sab. Kuv yuav ua puab tug Vaajtswv hab puab yuav ua kuv tsaav tuabneeg."},{"bible_id":"1726","chapter_code":"JER.31","verse_code":"JER.31.34","label":"34","content":"Txij nuav moog tsi taag puab yuav qha kuas puab tsaav tuabneeg paub tug TSWV, rua qhov txhua tug tsi has tug hlub tug yau yuav paub kuv zoo. Kuv yuav zaam txim rua puab hab kuv yuav tsi cim ntsoov puab tej kev txhum le lawm. Kuv yog tug TSWV kws has le ntawd.\u201d"},{"bible_id":"1726","chapter_code":"JER.31","verse_code":"JER.31.35","label":"35","content":"Tug TSWV ua lub nub ci pum kev rua nruab nub, ua lub hli hab tej nubqub ci pum kev rua mo ntuj; nwg dlu dlej havtxwv ndlaas nphau pis nphwv; nwg lub npe hu ua tug TSWV kws muaj Fwjchim Luj kawg nkaus."},{"bible_id":"1726","chapter_code":"JER.31","verse_code":"JER.31.36","label":"36","content":"Nwg coglug tseg has tas, lub ntuj lub teb nyob ntev npaum le caag, cov Yixalayees yuav caj ua ib tsaav tuabneeg nyob ntev ib yaam le ntawd."},{"bible_id":"1726","chapter_code":"JER.31","verse_code":"JER.31.37","label":"37","content":"Yog leejtwg ntsuag tau sau nruab ntug lossis tshuaj tau nruab tivtxwv ces kuv txhaj tso tau cov Yixalayees tseg, txawm yog puab ua txhum los kuv yuav tsi tso puab tseg. Kuv yog tug TSWV kws has le ntawd."},{"bible_id":"1726","chapter_code":"JER.31","verse_code":"JER.31.38","label":"38","content":"Tug TSWV has tas, \u201cTub yuav txug nub kws kuv txhim khu lub nroog Yeluxalees dlua tshab, txij ndlua ntawm lub chaw Tsomfaaj Hananees saab nubpoob moog txug ndlua ntawm lub Roojvaag Ceg kaum."},{"bible_id":"1726","chapter_code":"JER.31","verse_code":"JER.31.39","label":"39","content":"Lub nroog tug nrim saab nubpoob pib qhov ntawd moog txug rua sau lub roob Nkalej hab nkhaus moog cob rua ntawm Nkau-as."},{"bible_id":"1726","chapter_code":"JER.31","verse_code":"JER.31.40","label":"40","content":"Thoob plawg lub haav kws luas log tuag hab pov lamsim, hab tej teb kws nyob lawv ntug Haav Kiloos moog txug rua ntawm lub Roojvaag Neeg moog rua saab nubtuaj, yuav yog kuv qhov chaw tseemceeb. Yuav tsi muaj leejtwg rhuav lossis ua kuas lub nroog nuav puamtsuaj le lawm.\u201d"},{"bible_id":"1726","chapter_code":"JER.32","verse_code":"JER.32.1","label":"1","content":"Tug TSWV has rua kuv thaus kws Xedekiyas ua vaajntxwv kaav tebchaws Yudas tau kaum xyoo, hab Nenpukajnexales ua vaajntxwv kaav tebchaws Npanpiloos tau kaum yim xyoo."},{"bible_id":"1726","chapter_code":"JER.32","verse_code":"JER.32.2","label":"2","content":"Thaus lub sijhawm kws tug vaajntxwv kws kaav tebchaws Npanpiloos cov tubrog tuaj tua lub nroog Yeluxalees, kuv raug nteg moog kaw rua huv vaajntxwv lub loog ib chaav."},{"bible_id":"1726","chapter_code":"JER.32","verse_code":"JER.32.3","label":"3","content":"Vaajntxwv Xedekiyas yog tug kws nteg kuv moog kaw hab nwg kom kuv has tas, \u201cVim le cag koj cevlug has tas, tug TSWV yuav ca tug vaajntxwv kws kaav tebchaws Npanpiloos tuaj txeeb lub nroog Yeluxalees,"},{"bible_id":"1726","chapter_code":"JER.32","verse_code":"JER.32.4","label":"4","content":"hab Vaajntxwv Xedekiyas yuav tsiv tsi dlim. Nwg yuav raug Vaajntxwv Nenpukajnexales nteg moog hab nrug nwg thaam tim ntsej tim muag."},{"bible_id":"1726","chapter_code":"JER.32","verse_code":"JER.32.5","label":"5","content":"Xedekiyas yuav raug coj moog rua tebchaws Npanpiloos, nwg yuav nyob tim moog txug nub kws kuv nrug nwg has taag. Txawm yog nwg yuav tawmtsaam cov Npanpiloos los nwg yuav kov tsi yeej. Kuv yog tug TSWV kws has le ntawd.\u201d"},{"bible_id":"1726","chapter_code":"JER.32","verse_code":"JER.32.6","label":"6","content":"Tug TSWV has rua kuv tas"},{"bible_id":"1726","chapter_code":"JER.32","verse_code":"JER.32.7","label":"7","content":"kuv tug txiv ntxawm Salumes tug tub Hanamees yuav tuaj cuag kuv hab kuas kuv yuav nwg thaaj teb kws nyob huv Anathaus, huv xeem Npeenyamees cheebtsaam aav, rua qhov kuv yog tug kws txheeb ze nwg tshaaj hab yog tug kws muaj cai yuav tau nwg thaaj teb ntawd lug ua kuv tug."},{"bible_id":"1726","chapter_code":"JER.32","verse_code":"JER.32.8","label":"8","content":"Ces txawm muaj lawv le tug TSWV has rua kuv. Hanamees tuaj ntsib kuv ntawm lub tshaav puam, kuas kuv yuav nwg thaaj teb. Yog le ntawd, kuv txhaj paub has tas, yog tug TSWV has rua kuv tag."},{"bible_id":"1726","chapter_code":"JER.32","verse_code":"JER.32.9","label":"9","content":"Kuv txawm yuav Hanamees thaaj teb, tug nqe yog kaum xyaa dlaim nyaj, kuv txhaj muab nyaj lug luj rua nwg."},{"bible_id":"1726","chapter_code":"JER.32","verse_code":"JER.32.10","label":"10","content":"Kuv suam npe rua dlaim ntawv nas homthawj taabmeeg suavdlawg, hab kuv muab teev lug luj nyaj rua nwg."},{"bible_id":"1726","chapter_code":"JER.32","verse_code":"JER.32.11","label":"11","content":"Kuv muab dlaim ntawv yuav teb kws teev tej lug cog tseg hab nas homthawj rua, hab dlaim ntawv kws tsi nas homthawj,"},{"bible_id":"1726","chapter_code":"JER.32","verse_code":"JER.32.12","label":"12","content":"cob rua Npalus kws yog Neliyas tug tub hab yog Maxeyas tug xeebntxwv taabmeeg Hanamees, cov timkhawv kws nrug suam npe rua ob dlaim ntawv yuav teb hab cov tuabneeg kws tuaj nyob huv lub tshaav puam ntawd."},{"bible_id":"1726","chapter_code":"JER.32","verse_code":"JER.32.13","label":"13","content":"Kuv has rua Npalus taabmeeg suavdlawg tas,"},{"bible_id":"1726","chapter_code":"JER.32","verse_code":"JER.32.14","label":"14","content":"\u201cTug TSWV kws yog cov Yixalayees tug Vaajtswv kws muaj Fwjchim Luj kawg nkaus, saamfwm kuas koj ca le txais ob dlaim ntawv nuav: dlaim ntawv yuav teb kws teev tej lug cog tseg hab nas homthawj rua hab dlaim ntawv kws tsi nas homthawj coj moog ntsaws rua huv ib lub hub ca, txhaj yuav nyob ntev moog yaav tom ntej."},{"bible_id":"1726","chapter_code":"JER.32","verse_code":"JER.32.15","label":"15","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, tseem yuav muaj tuabneeg yuav vaaj yuav tsev, yuav laj yuav teb hab yuav vaaj txiv maab nyob huv lub tebchaws nuav moog ntxiv.\u201d"},{"bible_id":"1726","chapter_code":"JER.32","verse_code":"JER.32.16","label":"16","content":"Tom qaab kws kuv muab dlaim ntawv yuav teb rua Npalus lawm, kuv thov Vaajtswv has tas,"},{"bible_id":"1726","chapter_code":"JER.32","verse_code":"JER.32.17","label":"17","content":"\u201cTug TSWV kws kaav ib puas tsaav yaam, koj lub fwjchim hab tug zug luj zug nchaav tsim lub nplajteb hab lub ntuj; tsi muaj ib yaam dlaabtsi nyuaj rua koj ua tsi tau le."},{"bible_id":"1726","chapter_code":"JER.32","verse_code":"JER.32.18","label":"18","content":"Koj qha koj txujkev hlub kws tsi paub kawg rua ntau txheeb tam tuabneeg, tabsis koj rau txim rua tuabneeg, vim puab nam puab txiv tej kev txhum. Koj yog Vaajtswv tug kws muaj Fwjchim Luj; koj yog tug TSWV kws muaj Fwjchim Luj kawg nkaus."},{"bible_id":"1726","chapter_code":"JER.32","verse_code":"JER.32.19","label":"19","content":"Koj muaj tswvyim npaaj homphaj hab koj teg num luj kawg nkaus. Koj pum txhua yaam kws tuabneeg ua hab koj muab nqe zug rua puab lawv le puab teg num."},{"bible_id":"1726","chapter_code":"JER.32","verse_code":"JER.32.20","label":"20","content":"Ntau xyoo dlhau lug koj ua tej txujci tseemceeb nraag tebchaws Iziv hab koj tseem ua tej txujci ntawd rua cov Yixalayees hab lwm tsaav tuabneeg pum lug txug naj nub nua, yog le ntawd, koj lub npe txhaj nrov nchaa moo lug moog rua txhua qhov."},{"bible_id":"1726","chapter_code":"JER.32","verse_code":"JER.32.21","label":"21","content":"Tub yog koj ua tej txujci tseemceeb rua peb cov yeebncuab pum, puab txhaj ntshai heev, koj tug zug hab koj lub fwjchim coj koj tsaav tuabneeg Yixalayees nraag tebchaws Iziv lug."},{"bible_id":"1726","chapter_code":"JER.32","verse_code":"JER.32.22","label":"22","content":"Koj muab lub tebchaws kws aav rog hab zoo qoob rua koj tsaav tuabneeg lawv le koj tub tau coglug rua puab cov yawmkoob lawm."},{"bible_id":"1726","chapter_code":"JER.32","verse_code":"JER.32.23","label":"23","content":"Tabsis thaus puab lug nyob huv lub tebchaws lawm, puab tsi noog koj tej lug saamfwm lossis ua lawv le koj tej lug qha, puab tsi ua lawv le koj kuas puab ua. Vim le ntawd, koj txhaj tso tej kev puamtsuaj lug raug puab."},{"bible_id":"1726","chapter_code":"JER.32","verse_code":"JER.32.24","label":"24","content":"\u201cCov tubrog Npanpiloos tub tuaj vij hab meem ntswg thoob plawg kuas tua tau lub nroog. Kev sis ntaus sis tua, kev tshaib kev nqhes hab kev mob kev nkeeg txhaj ua rua lub nroog poob rua cov yeebncuab teg. Tej kws koj has txhaj tshwm rua koj pum lawm tag."},{"bible_id":"1726","chapter_code":"JER.32","verse_code":"JER.32.25","label":"25","content":"Tug TSWV kws kaav ib puas tsaav yaam, koj kuas kuv yuav thaaj teb taabmeeg cov tuabneeg kws tuaj ua timkhawv, tabsis nwgnuav lub nroog yuav poob rua cov tuabneeg Npanpiloos teg.\u201d"},{"bible_id":"1726","chapter_code":"JER.32","verse_code":"JER.32.26","label":"26","content":"Tug TSWV has rua kuv tas,"},{"bible_id":"1726","chapter_code":"JER.32","verse_code":"JER.32.27","label":"27","content":"\u201cKuv yog tug TSWV kws yog tuabneeg nplajteb tug Vaajtswv. Tsi muaj ib yaam dlaabtsi kws nyuaj rua kuv ua tsi tau le."},{"bible_id":"1726","chapter_code":"JER.32","verse_code":"JER.32.28","label":"28","content":"Kuv yuav muab lub nroog nuav cob rua Vaajntxwv Nenpukajnexales kws kaav tebchaws Npanpiloos hab nwg cov tubrog; puab yuav txeeb lub nroog,"},{"bible_id":"1726","chapter_code":"JER.32","verse_code":"JER.32.29","label":"29","content":"hab tis suavtawg hlawv lub nroog. Suavtawg yuav kub lub nroog hab tej tsev kws puab moog hlawv khoom sau ruv tsev fij rua Npa-aas hab laub cawv txiv maab fij rua luas tej vaajtswv, txhaj ua rua kuv chim."},{"bible_id":"1726","chapter_code":"JER.32","verse_code":"JER.32.30","label":"30","content":"Cov Yixalayees hab cov Yudas yeej ibtxwm tsi ua lawv le kuv sab nyam hab tej kws puab ua, ua rua kuv chim."},{"bible_id":"1726","chapter_code":"JER.32","verse_code":"JER.32.31","label":"31","content":"Cov tuabneeg kws nyob huv lub nroog nuav, ua rua kuv chim hab npautawg, txij nub kws puab pib rhawv lub nroog lug lawm. Kuv tub txav txim sab yuav muab lub nroog rhuav povtseg,"},{"bible_id":"1726","chapter_code":"JER.32","verse_code":"JER.32.32","label":"32","content":"rua qhov cov Yudas hab cov tuabneeg kws nyob huv lub nroog Yeluxalees, cov vaajntxwv, cov thawjcoj, cov povthawj hab cov cevlug tau ua kev phem kev qas."},{"bible_id":"1726","chapter_code":"JER.32","verse_code":"JER.32.33","label":"33","content":"Txawm yog kuv qha puab taag rov qha dlua los puab tsi noog hab tsi xyum ua zoo; tabsis puab tig nrausqaum rua kuv."},{"bible_id":"1726","chapter_code":"JER.32","verse_code":"JER.32.34","label":"34","content":"Puab coj puab tej mlom kws phem qas lug tso rua huv lub Tuamtsev kws yog qhov chaw tuabneeg tuaj pehawm kuv hab ua rua kuv lub Tuamtsev tsi huv lawm."},{"bible_id":"1726","chapter_code":"JER.32","verse_code":"JER.32.35","label":"35","content":"Puab ua ib lub thaaj rua Npa-aas huv lub Haav Hinoos, coj puab tej tub tej ntxhais moog tua hlawv fij rua tug vaajtswv Maulej. Kuv tsi tau has kuas puab ua tej ntawd, hab kuv tsi tau xaav has tas, puab yuav ua tej ntawd kuas cov Yudas ua txhum.\u201d"},{"bible_id":"1726","chapter_code":"JER.32","verse_code":"JER.32.36","label":"36","content":"Tug TSWV kws yog cov Yixalayees tug Vaajtswv has rua kuv tas, \u201cYelemis, tej tuabneeg has tas kev tsuv kev rog, kev tshaib kev nqhes hab kev mob kev nkeeg yuav ua rua lub nroog nuav poob rua tug vaajntxwv kws kaav tebchaws Npanpiloos teg. Koj ca le noog, kuv yuav has dlua lwm yaam ntxiv hab."},{"bible_id":"1726","chapter_code":"JER.32","verse_code":"JER.32.37","label":"37","content":"Kuv yuav sau puab huv cov tebchaws kws kuv ntab puab moog nyob, thaus kuv chim hab npautawg rua puab, kuv yuav coj puab rov lug nyob qhov chaw nuav hab ca puab nyob kaaj sab lug."},{"bible_id":"1726","chapter_code":"JER.32","verse_code":"JER.32.38","label":"38","content":"Puab yuav ua kuv tsaav tuabneeg hab kuv yuav ua puab tug Vaajtswv."},{"bible_id":"1726","chapter_code":"JER.32","verse_code":"JER.32.39","label":"39","content":"Kuv xaav pub puab ua ib lub sab hab taug ib txujkev, kuas puab fwm kuv txhua lub sijhawm, puab hab puab tej xeebntxwv txhaj tau lub neej zoo."},{"bible_id":"1726","chapter_code":"JER.32","verse_code":"JER.32.40","label":"40","content":"Kuv yuav coglug rua puab kuas nyob moog ibtxhis. Kuv yuav ua zoo rua puab moog le, hab kuv yuav ua kuas puab fwm kuv kawg sab kawg ntsws, puab txhaj tsi tso kuv tseg."},{"bible_id":"1726","chapter_code":"JER.32","verse_code":"JER.32.41","label":"41","content":"Kuv yuav txaus sab ua txhua yaam zoo rua puab hab pub kuas puab nyob ruaj rua huv lub tebchaws nuav moog le."},{"bible_id":"1726","chapter_code":"JER.32","verse_code":"JER.32.42","label":"42","content":"\u201cKuv tau tso kev txomnyem lug rua tsaav tuabneeg nuav npaum le caag, kuv yuav pub tej kws zoo rua puab npaum le ntawd, lawv le kuv tau coglug tseg lawm."},{"bible_id":"1726","chapter_code":"JER.32","verse_code":"JER.32.43","label":"43","content":"Tej tuabneeg has tas, lub tebchaws nuav yuav ua suabpuam, tsi muaj tuabneeg lossis tsaj nyob hab yuav muab cob rua cov Npanpiloos. Tabsis tseem muaj tuabneeg yuav laj yuav teb huv lub tebchaws nuav dlua ib zag ntxiv."},{"bible_id":"1726","chapter_code":"JER.32","verse_code":"JER.32.44","label":"44","content":"Yuav muaj tuabneeg yuav laj yuav teb, ua ntawv suam npe, nas homthawj rua hab kuas tuabneeg tuaj ua timkhawv. Puab yuav ua le nuav nyob rua huv xeem Npeenyamees cheebtsaam aav, huv tej zog kws nyob ibncig lub nroog Yeluxalees, huv cov Yudas tej nroog, cov nroog kws nyob sau tej laaj roob, nyob lawv tej taw roob hab huv tebchaws Yudas saab qaabteb. Kuv yuav coj puab rov lug nyob huv puab lub tebchaws. Kuv yog tug TSWV kws has le ntawd.\u201d"},{"bible_id":"1726","chapter_code":"JER.33","verse_code":"JER.33.1","label":"1","content":"Thaus kws kuv tseem raug kaw nyob huv chaav kws cov tub faajxwm zuv, tug TSWV rov has rua kuv dlua."},{"bible_id":"1726","chapter_code":"JER.33","verse_code":"JER.33.2","label":"2","content":"Tug TSWV kws tsim lub nplajteb, rhawv lub nplajteb hab muab txawb nyob muaj chaw, nwg lub npe hu ua tug TSWV, yog tug kws has rua kuv tas,"},{"bible_id":"1726","chapter_code":"JER.33","verse_code":"JER.33.3","label":"3","content":"\u201cKoj ca le thov kuv, kuv yuav teb koj; kuv yuav qha tej txujci tseemceeb kws koj tsi tau paub rua koj."},{"bible_id":"1726","chapter_code":"JER.33","verse_code":"JER.33.4","label":"4","content":"Kuv yog tug TSWV kws yog cov Yixalayees tug Vaajtswv has tas, luas yuav tuaj vij lub nroog Yeluxalees muab tej tsev kws nyob huv lub nroog hab cov Yudas tug vaajntxwv lub loog rhuav kuas puamtsuaj taag."},{"bible_id":"1726","chapter_code":"JER.33","verse_code":"JER.33.5","label":"5","content":"Cov Yudas ibtxha yuav sawv tawmtsaam cov Npanpiloos, tabsis vim kuv txujkev chim hab npautawg, kuv yuav muab puab tua kuas tuag pawg lug rua txhua qhov.  Kuv tso lub nroog nuav tseg, vim cov tuabneeg kws nyob huv ua phem ua qas."},{"bible_id":"1726","chapter_code":"JER.33","verse_code":"JER.33.6","label":"6","content":"Tabsis kuv yuav khu lub nroog hab nwg cov tuabneeg kuas noj qaab nyob zoo. Kuv yuav pub kuas puab nyob tso sab lug tsi ntshai dlaabtsi."},{"bible_id":"1726","chapter_code":"JER.33","verse_code":"JER.33.7","label":"7","content":"Kuv yuav pub kuas cov Yudas hab cov Yixalayees muaj kev vaammeej, hab kuv yuav txhim khu puab lub neej ib yaam le yaav thaus u."},{"bible_id":"1726","chapter_code":"JER.33","verse_code":"JER.33.8","label":"8","content":"Txawm yog puab ntxeev sab hab ua txhum tawmtsaam kuv los kuv yuav zaam puab lub txim hab ntxuav puab tej kev txhum."},{"bible_id":"1726","chapter_code":"JER.33","verse_code":"JER.33.9","label":"9","content":"Yeluxalees yuav ua qhov chaw rua kuv zoo sab, tau koob meej hab tau ntsejmuag, txhua tsaav tuabneeg thoob nplajteb yuav ntshai ua ib ce tshee nyo thaus puab nov tej txujci tseemceeb kws kuv ua rua cov tuabneeg kws nyob huv Yeluxalees hab tej kev vaammeej kws kuv pub rua lub nroog ntawd.\u201d"},{"bible_id":"1726","chapter_code":"JER.33","verse_code":"JER.33.10","label":"10","content":"Tug TSWV has tas, \u201cTej tuabneeg sis thaam has tas, qhov chaw nuav zoo ib yaam le lub taj suabpuam kws tsi muaj tuabneeg lossis tsaj nyob. Yeej yog le puab has tag; cov Yudas tej nroog yuav tsi muaj tuabneeg lossis tsaj nyob hab tej kev huv lub nroog Yeluxalees yuav tsi muaj tuabneeg taug le. Tabsis mej yuav nov has tas qhov chaw ntawd"},{"bible_id":"1726","chapter_code":"JER.33","verse_code":"JER.33.11","label":"11","content":"rov muaj suab zoo sab hab suab noj tshoob haus kug. Mej yuav nov suab hu nkauj zoo sab hab coj khoom ua tsaug tuaj fij rua kuv huv lub Tuamtsev; puab yuav has tas, \u201c \u2018Ca le ua tug TSWV kws muaj Fwjchim Luj kawg nkaus tsaug, rua qhov nwg yog tug muaj sab dlawb sab zoo hab nwg txujkev hlub nyob moog ibtxhis.\u2019 Kuv yuav ua kuas lub tebchaws nuav rov vaammeej ib yaam le thaus u. Kuv yog tug TSWV kws has le ntawd.\u201d"},{"bible_id":"1726","chapter_code":"JER.33","verse_code":"JER.33.12","label":"12","content":"Tug TSWV kws muaj Fwjchim Luj kawg nkaus has tas, \u201cLub tebchaws nuav zoo ib yaam le lub taj suabpuam, tsi muaj tuabneeg lossis tsaj nyob, tabsis yuav rov ua tshaav zaub rua cov tub yug yaaj coj puab tej yaaj moog noj zaub."},{"bible_id":"1726","chapter_code":"JER.33","verse_code":"JER.33.13","label":"13","content":"Cov tub yug yaaj yuav txheeb puab tej yaaj nyob huv tej nroog, sau tej laaj roob, ntawm tej taw roob, huv tebchaws Yudas saab qaabteb, huv xeem Npeenyamees cheebtsaam aav, huv tej zog kws nyob ibncig lub nroog Yeluxalees hab huv cov Yudas tej nroog. Kuv yog tug TSWV kws has le ntawd.\u201d"},{"bible_id":"1726","chapter_code":"JER.33","verse_code":"JER.33.14","label":"14","content":"Tug TSWV has tas, \u201cTub yuav txug lub sijhawm kws kuv ua kuas txhua yaam tav lawv le kuv tej lug cog tseg rua cov Yudas hab cov Yixalayees."},{"bible_id":"1726","chapter_code":"JER.33","verse_code":"JER.33.15","label":"15","content":"Thaus txug lub sijhawm ntawd kuv yuav xaiv Daviv ib tug xeebntxwv kws ncaaj nceeg lug ua vaajntxwv. Tug vaajntxwv ntawd yuav kaav lub tebchaws ncaaj nceeg."},{"bible_id":"1726","chapter_code":"JER.33","verse_code":"JER.33.16","label":"16","content":"Kuv yuav cawm cov Yudas hab cov tuabneeg huv lub nroog Yeluxalees kuas dlim hab nyob kaaj sab lug. Luas yuav hu lub nroog has tas, \u2018Tug TSWV kws Yog Peb Txujkev Cawm Dlim.\u2019"},{"bible_id":"1726","chapter_code":"JER.33","verse_code":"JER.33.17","label":"17","content":"Tug TSWV has tas, Daviv yuav muaj xeebntxwv lug ua vaajntxwv kaav cov Yixalayees tsi tu ncua,"},{"bible_id":"1726","chapter_code":"JER.33","verse_code":"JER.33.18","label":"18","content":"hab xeem Levis yuav tau ua povthawj ua kuv teg num kws yog muab tsaj, qoobloo hab tej khoom theej txhoj hlawv fij tsi tu ncua rua kuv.\u201d"},{"bible_id":"1726","chapter_code":"JER.33","verse_code":"JER.33.19","label":"19","content":"Tug TSWV has rua kuv tas,"},{"bible_id":"1726","chapter_code":"JER.33","verse_code":"JER.33.20","label":"20","content":"\u201cKuv coglug rua nruab nub hab mo ntuj, kuas nyag moog lawv le nyag lub caij; lu lug cog tseg ntawd tsi muaj leejtwg rhuav tau le."},{"bible_id":"1726","chapter_code":"JER.33","verse_code":"JER.33.21","label":"21","content":"Kuv tau coglug tseg rua kuv tug tubkhai Daviv ib yaam le ntawd has tas, nwg caajceg yuav tau ua vaajntxwv tsi tu ncua, hab cov povthawj kws yog xeem Levis los yuav tau ua kuv teg num moog le; tej lug cog tseg nuav los tsi pub leejtwg rhuav tau le."},{"bible_id":"1726","chapter_code":"JER.33","verse_code":"JER.33.22","label":"22","content":"Kuv yuav pub kuas kuv tug tubkhai Daviv cov xeebntxwv hab cov povthawj kws yog xeem Levis fuamvaam coob ib yaam le tej nubqub sau nruab ntug hab tej xuabzeb ntawm ntug havtxwv kws tsi muaj leejtwg suav txheeb.\u201d"},{"bible_id":"1726","chapter_code":"JER.33","verse_code":"JER.33.23","label":"23","content":"Tug TSWV has rua kuv tas,"},{"bible_id":"1726","chapter_code":"JER.33","verse_code":"JER.33.24","label":"24","content":"\u201cKoj puas nov tej tuabneeg has tas, kuv tub muab ob tsev tuabneeg kws yog cov Yudas hab cov Yixalayees kws kuv xaiv ntawd tso tseg lawm? Vim le ntawd, luas txhaj saib tsi taug kuv tsaav tuabneeg hab tsi suav has tas puab yog ib tsaav tuabneeg le."},{"bible_id":"1726","chapter_code":"JER.33","verse_code":"JER.33.25","label":"25","content":"Tabsis kuv kws yog tug TSWV, kuv tub coglug rua nruab nub hab mo ntuj, hab ua kuas muaj kevcai tswj lub nplajteb hab lub ntuj."},{"bible_id":"1726","chapter_code":"JER.33","verse_code":"JER.33.26","label":"26","content":"Yeej yuav muaj tseeb lawv le kuv tej lug cog tseg nuav, yog le ntawd, kuv yuav tsi hloov tej lug kws kuv cog tseg rua Yakhauj cov xeebntxwv hab kuv tug tubkhai Daviv. Kuv yuav xaiv Daviv cov xeebntxwv ib tug lug ua thawjcoj kaav Anplahaas, Ixaj hab Yakhauj cov xeebntxwv. Kuv yuav taabncuab kuv tsaav tuabneeg hab pub kuas puab rov vaammeej dlua.\u201d"},{"bible_id":"1726","chapter_code":"JER.34","verse_code":"JER.34.1","label":"1","content":"Tug TSWV has rua kuv thaus lwm tsaav tuabneeg tej tubrog tuaj paab Vaajntxwv Nenpukajnexales kws kaav tebchaws Npanpiloos hab nwg cov tubrog hab cov tuabneeg kws zwm rua nwg tuaj ntaus lub nroog Yeluxalees hab tej nroog kws nyob ibncig ntawd."},{"bible_id":"1726","chapter_code":"JER.34","verse_code":"JER.34.2","label":"2","content":"Tug TSWV kws yog cov Yixalayees tug Vaajtswv kuas kuv moog has rua Vaajntxwv Xedekiyas kws kaav tebchaws Yudas tas, \u201cKuv kws yog tug TSWV, yuav muab lub nroog nuav cob rua tug vaajntxwv kws kaav tebchaws Npanpiloos, nwg yuav muab hlawv kuas kub nyab taag."},{"bible_id":"1726","chapter_code":"JER.34","verse_code":"JER.34.3","label":"3","content":"Koj yuav tsiv tsi dlim le; koj yuav raug luas nteg coj moog cob rua Nenpukajnexales. Koj yuav tau moog ntsib nwg hab nrug nwg thaam tim ntsej tim muag, ces nwg yuav coj koj moog rua tim tebchaws Npanpiloos."},{"bible_id":"1726","chapter_code":"JER.34","verse_code":"JER.34.4","label":"4","content":"Xedekiyas, koj ca le noog tej lug kws kuv has txug koj, koj yuav tsi raug tua tuag rua huv tshaav rog."},{"bible_id":"1726","chapter_code":"JER.34","verse_code":"JER.34.5","label":"5","content":"Koj yuav tuag kaaj sab lug, luas yuav hlawv tshuaj tsw qaab rua koj hab log koj ib yaam le thaus u luas hlawv tshuaj tsw qaab hab log koj cov yawmkoob, hab cov vaajntxwv kws tuag ua ntej lawm. Puab yuav quaj nyav koj has tas, \u2018Peb tug vaajntxwv tuag lawm!\u2019 Kuv yog tug TSWV kws has le ntawd.\u201d"},{"bible_id":"1726","chapter_code":"JER.34","verse_code":"JER.34.6","label":"6","content":"Kuv txhaj coj tug TSWV tej lug moog has rua Vaajntxwv Xedekiyas kws nyob huv Yeluxalees"},{"bible_id":"1726","chapter_code":"JER.34","verse_code":"JER.34.7","label":"7","content":"thaus tug vaajntxwv kws kaav tebchaws Npanpiloos cov tubrog tuaj tua lub nroog Yeluxalees, hab tua cov Yudas lub nroog Lakhis hab Axekas kws yog ob lub nroog huv tebchaws Yudas kws tseem muaj ntsaa yeej thaiv."},{"bible_id":"1726","chapter_code":"JER.34","verse_code":"JER.34.8","label":"8","content":"Vaajntxwv Xedekiyas hab cov pejxeem kws nyob huv lub nroog Yeluxalees coglug has tas,"},{"bible_id":"1726","chapter_code":"JER.34","verse_code":"JER.34.9","label":"9","content":"puab yuav tso cov Henplais kws ua luas qhev kuas dlim kev ua qhev, tsi has quaspuj lossis txivneej, kuas cov kwvtij Henplais tsi muaj ib tug ua luas qhev le."},{"bible_id":"1726","chapter_code":"JER.34","verse_code":"JER.34.10","label":"10","content":"Cov thawjcoj hab tej pejxeem suavdlawg pum zoo tso puab tej qhev hab tsi yuam puab ua qhev ntxiv lawm. Puab tau tso cov qhev ntawd tag,"},{"bible_id":"1726","chapter_code":"JER.34","verse_code":"JER.34.11","label":"11","content":"tabsis tom qaab ntawd tsi ntev, puab hloov sab hab moog coj cov qhev rov lug ua qhev dlua."},{"bible_id":"1726","chapter_code":"JER.34","verse_code":"JER.34.12","label":"12","content":"Ces tug TSWV,"},{"bible_id":"1726","chapter_code":"JER.34","verse_code":"JER.34.13","label":"13","content":"kws yog cov Yixalayees tug Vaajtswv kuas kuv moog has rua cov tuabneeg tas, \u201cKuv tau coglug rua mej cov yawmkoob thaus kws kuv tso puab tawm nraag tebchaws Iziv lug, kuas puab dlim ntawm txujkev ua luas qhev. Kuv has rua puab tas"},{"bible_id":"1726","chapter_code":"JER.34","verse_code":"JER.34.14","label":"14","content":"cov tuabneeg Henplais kws nwg muab nwg muag ua qhev hab ua num rua puab puv rau lub xyoos lawm, xyoo xyaa puab yuavtsum tso cov qhev ntawd, tabsis mej cov yawmkoob tsi quavntsej lossis tsi noog kuv has le."},{"bible_id":"1726","chapter_code":"JER.34","verse_code":"JER.34.15","label":"15","content":"Ob peb nub kws dlhau lug ntawd, mej tau hloov sab ua kuas hum kuv sab nyam. Mej suavdlawg yeej pum zoo tso mej cov kwvtij Henplais kws ua mej qhev, hab coglug taabmeeg kuv huv lub Tuamtsev kws mej pehawm kuv."},{"bible_id":"1726","chapter_code":"JER.34","verse_code":"JER.34.16","label":"16","content":"Tabsis mej rov hloov sab hab saib tsi taug kuv. Mej rov moog coj cov qhev kws mej tub muab tso moog lawm rov lug hab yuam kuas puab ua mej qhev dlua."},{"bible_id":"1726","chapter_code":"JER.34","verse_code":"JER.34.17","label":"17","content":"Yog le ntawd, nwgnuav kuv kws yog tug TSWV has rua mej tas, mej yeej tsi noog kuv lug; mej tsi tso mej tej kwvtij Henplais kuas dlim kev ua qhev. Yog le ntawd, kuv yuav tso mej nyob ywjpheej: Yog kev ywjpheej moog tuag rua huv tshaav rog, tuag rua kev tshaib kev nqhes, hab tuag rua kaab mob kev nkeeg. Kuv yuav ua kuas txhua tsaav tuabneeg thoob nplajteb ntshai, vim tej kws kuv ua rua mej."},{"bible_id":"1726","chapter_code":"JER.34","verse_code":"JER.34.18+JER.34.19","label":"18-19","content":"Cov numtswv huv tebchaws Yudas, huv lub nroog Yeluxalees, huv lub loog, cov povthawj hab cov thawjcoj tau coglug rua kuv hab tua ib tug txiv nyuj muab phua ua ob saab, hab puab moog huv kis nruab nraab, tabsis nwgnuav puab rhuav tsi ua lawv le puab tej lug cog tseg. Yog le ntawd, kuv yuav ua rua puab ib yaam le puab ua rua tug txiv nyuj ntawd."},{"bible_id":"1726","chapter_code":"JER.34","verse_code":"JER.34.20","label":"20","content":"Kuv yuav muab puab cob rua puab tej yeebncuab kws nrhav nrhw tua puab tua povtseg. Tej tsaj qus hab noog yuav lug noj puab."},{"bible_id":"1726","chapter_code":"JER.34","verse_code":"JER.34.21","label":"21","content":"Kuv yuav muab Vaajntxwv Xedekiyas kws kaav tebchaws Yudas hab nwg cov numtswv cob rua cov tuabneeg kws nrhav nrhw tua puab tua povtseg. Kuv yuav muab puab cob rua cov tubrog Npanpiloos kws tub thim rov qaab lawm."},{"bible_id":"1726","chapter_code":"JER.34","verse_code":"JER.34.22","label":"22","content":"Kuv yuav has rua puab, kuas puab tig rov lug rua huv lub nroog. Puab yuav tua lub nroog, txeeb lub nroog hab hlawv lub nroog kuas kub nyab taag. Kuv yuav ua kuas cov Yudas tej nroog zoo ib yaam le lub taj suabpuam kws tsi muaj tuabneeg nyob. Kuv yog tug TSWV kws has le ntawd.\u201d"},{"bible_id":"1726","chapter_code":"JER.35","verse_code":"JER.35.1","label":"1","content":"Thaus kws Yauxiyas tug tub Yehauyakees ua vaajntxwv kaav tebchaws Yudas, tug TSWV has rua kuv tas,"},{"bible_id":"1726","chapter_code":"JER.35","verse_code":"JER.35.2","label":"2","content":"\u201cKoj ca le moog ntsib Lekhas cuab kwvtij hab nrug puab thaam. Hab coj puab tuaj rua huv lub Tuamtsev ib chaav hab muab cawv txiv maab rua puab haus.\u201d"},{"bible_id":"1726","chapter_code":"JER.35","verse_code":"JER.35.3","label":"3","content":"Yog le ntawd, kuv txhaj coj Yaxaniyas kws yog dlua ib tug Yelemis tug tub, (Tug Yelemis nuav yog Hanpaxiniyas tug tub) hab taagnrho Yaxaniyas cov kwvtij hab cov tub kws yog Lekhas cuab kwvtij tuaj"},{"bible_id":"1726","chapter_code":"JER.35","verse_code":"JER.35.4","label":"4","content":"rua huv lub Tuamtsev. Kuv coj puab moog rua huv Idaliyas kws yog tug cevlug tug tub Hanaas cov tub chaav tsev. Chaav tsev nuav nyob txheej sau kws ncaaj ntawm Salumes tug tub Ma-axeyas chaav. Ma-axeyas yog tug zuv lub Tuamtsev tej qhovrooj."},{"bible_id":"1726","chapter_code":"JER.35","verse_code":"JER.35.5","label":"5","content":"Kuv muab ib cov fwj kws muaj cawv puv nkaus hab ib cov khob lug txawb rua ntawm Lekhas cuab kwvtij xubndlag, hab kuv has rua puab tas, \u201cSuavdlawg haus cawv.\u201d"},{"bible_id":"1726","chapter_code":"JER.35","verse_code":"JER.35.6","label":"6","content":"Tabsis puab teb has tas, \u201cPeb tsi haus cawv. Peb yawmkoob Yaunadas kws yog Lekhas tug tub qha rua peb has tas, kuas peb lossis peb cov xeebntxwv tsi xob haus cawv hlo le."},{"bible_id":"1726","chapter_code":"JER.35","verse_code":"JER.35.7","label":"7","content":"Nwg tseem qha ntxiv has tas, peb tsi xob ua vaaj ua tsev lossis ua laj ua teb lossis cog txiv maab lossis yuav cawv txiv maab le. Hab nwg saamfwm ntxiv has tas, kuas peb nyob tsevntaub xwb, peb txhaj tau nyob ntev huv lub tebchaws nuav, ib yaam le cov tuabneeg kws tsi muaj tebchaws."},{"bible_id":"1726","chapter_code":"JER.35","verse_code":"JER.35.8","label":"8","content":"Peb yeej ibtxwm noog peb yawmkoob Yaunadas kws yog Lekhas tug tub tej lug kws nwg ntuag peb. Peb cov nuav ibtxwm tsi haus cawv txiv maab, peb tej quaspuj mivnyuas los yeej tsi haus le."},{"bible_id":"1726","chapter_code":"JER.35","verse_code":"JER.35.9+JER.35.10","label":"9-10","content":"Peb yeej tsi ua vaaj ua tsev nyob, peb nyob tsevntaub xwb, hab peb tsi muaj vaaj txiv maab, tsi muaj laj teb lossis qoobloo. Peb ua txhua yaam lawv le peb yawmkoob Yaunadas qha rua peb lawm."},{"bible_id":"1726","chapter_code":"JER.35","verse_code":"JER.35.11","label":"11","content":"Tabsis thaus Vaajntxwv Nenpukajnexales tuaj tua lub tebchaws nuav, peb txhaj tsiv tuaj rua huv lub nroog Yeluxalees kuas peb dlim ntawm cov Npanpiloos hab cov Xilias tej tubrog xwb. Tub yog vim le ntawd, peb txhaj lug nyob huv lub nroog Yeluxalees nuav.\u201d"},{"bible_id":"1726","chapter_code":"JER.35","verse_code":"JER.35.12+JER.35.13","label":"12-13","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus, kuas kuv moog has rua cov Yudas hab cov tuabneeg kws nyob huv lub nroog Yeluxalees has tas, \u201cKuv yog tug TSWV, kuv nug mej has tas, vim le caag mej tsi noog kuv lug hab tsi ua lawv le kuv has?"},{"bible_id":"1726","chapter_code":"JER.35","verse_code":"JER.35.14","label":"14","content":"Yaunadas cov xeebntxwv noog nwg lug, hab puab tsi haus cawv txiv maab lug txug naj nub nua. Kuv qha mej ua ntu zug, tabsis mej tsi noog kuv lug."},{"bible_id":"1726","chapter_code":"JER.35","verse_code":"JER.35.15","label":"15","content":"Kuv khaiv kuv cov tubkhai kws yog cov cevlug tuaj qha mej tsi tu ncua, puab qha kuas mej tso mej tej kev phem kev qas tseg hab ua qhov zoo. Puab ntuag kuas mej tsi xob pe mlom hab teev lwm tsaav tuabneeg tej vaajtswv, mej txhaj yuav tau moog nyob huv lub tebchaws kws kuv muab rua mej cov yawmkoob lawm. Tabsis mej yeej tsi noog hab tsi quavntsej kuv tej lug le."},{"bible_id":"1726","chapter_code":"JER.35","verse_code":"JER.35.16","label":"16","content":"Yaunadas cov xeebntxwv ua lawv le puab yawmkoob tej lug saamfwm, tabsis mej tsi noog kuv lug le."},{"bible_id":"1726","chapter_code":"JER.35","verse_code":"JER.35.17","label":"17","content":"Yog le ntawd, kuv yog tug TSWV kws yog cov Yixalayees tug Vaajtswv kws muaj Fwjchim Luj kawg nkaus yuav tso tej kev puamtsuaj lug raug mej cov Yudas hab cov tuabneeg kws nyob huv lub nroog Yeluxalees lawv le kuv has tseg lawm. Kuv yuav ua le nuav, rua qhov mej tsi noog kuv lug hab mej tsi teb kuv thaus kuv hu mej.\u201d"},{"bible_id":"1726","chapter_code":"JER.35","verse_code":"JER.35.18","label":"18","content":"Kuv txhaj has rua Lekhas cuab kwvtij tas, tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, \u201cMej noog mej yawmkoob Yaunadas tej lug kws nwg saamfwm rua mej; mej ua lawv le nwg tej lug qha, hab mej ua txhua yaam lawv le nwg saamfwm."},{"bible_id":"1726","chapter_code":"JER.35","verse_code":"JER.35.19","label":"19","content":"Yog le ntawd, kuv yog tug TSWV kws yog cov Yixalayees tug Vaajtswv kws muaj Fwjchim Luj kawg nkaus coglug has tas, Lekhas tug tub Yaunadas yuav muaj xeebntxwv lug ua kuv teg num moog le.\u201d"},{"bible_id":"1726","chapter_code":"JER.36","verse_code":"JER.36.1","label":"1","content":"Thaus Yauxiyas tug tub Yehauyakees ua vaajntxwv kaav tebchaws Yudas tau plaub xyoos, tug TSWV has rua kuv tas,"},{"bible_id":"1726","chapter_code":"JER.36","verse_code":"JER.36.2","label":"2","content":"\u201cKoj moog muab ib thooj ntawv lug sau tej kws kuv qha rua koj txug cov Yixalayees, cov Yudas hab txhua tsaav tuabneeg. Ca le sau txhua yaam kws kuv qha rua koj, txij thaus Yauxiyas ua vaajntxwv kaav tebchaws Yudas lug txug naj nub nua."},{"bible_id":"1726","chapter_code":"JER.36","verse_code":"JER.36.3","label":"3","content":"Thaus cov Yudas nov has tas, kuv yuav ua kuas puab puamtsuaj, tej zag puab yuav tseg tsi ua kev phem kev qas lawm. Kuv yuav zaam puab lub txim hab tej kev phem kev qas kws puab ua.\u201d"},{"bible_id":"1726","chapter_code":"JER.36","verse_code":"JER.36.4","label":"4","content":"Kuv txawm hu Neliyas tug tub Npalus tuaj hab kuv pav txhua yaam kws tug TSWV qha rua kuv lawm, rua Npalus sau rua huv ib thooj ntawv."},{"bible_id":"1726","chapter_code":"JER.36","verse_code":"JER.36.5","label":"5","content":"Tom qaab ntawd, kuv has rua Npalus has tas, \u201cLuas txwv tsi pub kuv moog rua huv lub Tuamtsev."},{"bible_id":"1726","chapter_code":"JER.36","verse_code":"JER.36.6","label":"6","content":"Yog le ntawd, nub kws suavdlawg tuaj yoo mov huv lub Tuamtsev lawv le kevcai, kuv xaav kuas koj moog rua tod, hab nyeem thooj ntawv kws tug TSWV kuas kuv pav rua koj sau rua suavdlawg noog, puab txhaj nov txhua yaam kws tug TSWV has rua kuv. Koj yuavtsum coj moog nyeem rua qhov chaw kws suavdlawg nov, kuas cov Yudas kws tuaj huv puab tej nroog tuaj tau nov txhij txhua."},{"bible_id":"1726","chapter_code":"JER.36","verse_code":"JER.36.7","label":"7","content":"Tej zag puab yuav thov tug TSWV hab tso puab tej kev txhum tseg, rua qhov tug TSWV qha has tas, nwg yuav rau txim rua puab, vim nwg chim hab npautawg heev.\u201d"},{"bible_id":"1726","chapter_code":"JER.36","verse_code":"JER.36.8","label":"8","content":"Npalus txhaj moog nyeem tug TSWV tej lug huv lub Tuamtsev rua suavdlawg noog lawv le kuv has."},{"bible_id":"1726","chapter_code":"JER.36","verse_code":"JER.36.9","label":"9","content":"Thaus Yehauyakees ua vaajntxwv kaav tebchaws Yudas tau tsib xyoos hab cuaj hlis, cov tuabneeg kws nyob huv Yeluxalees hab cov Yudas txawm tuaj rua huv puab tej nroog tuaj yoo mov lawv le kevcai, kuas tug TSWV txaus sab rua puab."},{"bible_id":"1726","chapter_code":"JER.36","verse_code":"JER.36.10","label":"10","content":"Thaus Npalus taabtom nyeem thooj ntawv kws sau tej lug kws tug TSWV qha rua kuv rua suavdlawg noog huv lub Tuamtsev. Npalus sawv huv Safas tug tub Nkemaliyas kws yog tug teev ntawv chaav. Chaav ntawd nyob txheej sau, ze ntawm lub Roojvaag Tshab kws moog rua huv lub Tuamtsev."},{"bible_id":"1726","chapter_code":"JER.36","verse_code":"JER.36.11","label":"11","content":"Thaus Nkemaliyas tug tub Mikayas kws yog Safas tug xeebntxwv noog Npalus nyeem tug TSWV txujlug huv thooj ntawv taag lawm,"},{"bible_id":"1726","chapter_code":"JER.36","verse_code":"JER.36.12","label":"12","content":"Mikayas txawm moog rua huv tug teev ntawv chaav tsev ua num huv vaajntxwv lub loog. Muaj cov numtswv ntau leej tuaj nyob huv saablaaj. Cov numtswv ntawd yog tug teev ntawv Elisamas, Semayas tug tub Delayas, Akhenpaus tug tub Enathaas, Safas tug tub Nkemaliyas, Hanayas tug tub Xedekiyas hab cov numtswv ntau leej tuaj nyob huv."},{"bible_id":"1726","chapter_code":"JER.36","verse_code":"JER.36.13","label":"13","content":"Mikayas txhaj pav tej kws nwg nov Npalus nyeem rua cov pejxeem noog ntawd txhua yaam rua cov numtswv."},{"bible_id":"1726","chapter_code":"JER.36","verse_code":"JER.36.14","label":"14","content":"Thaus ntawd cov numtswv txhaj khaiv Nethaniyas tug tub Yehudis, (Yehudis yawm yog Selemiyas, hab nwg yawmkoob yog Kusis), moog has kuas Npalus coj thooj ntawv kws nwg nyeem rua suavdlawg noog tuaj rua puab saib. Npalus txhaj nqaa thooj ntawv ntawd moog rua puab."},{"bible_id":"1726","chapter_code":"JER.36","verse_code":"JER.36.15","label":"15","content":"Puab has rua Npalus has tas, \u201cKoj ca le nyob quastsawg hab nyeem thooj ntawv rua peb noog\u201d Yog le ntawd, Npalus txhaj nyeem rua puab noog."},{"bible_id":"1726","chapter_code":"JER.36","verse_code":"JER.36.16","label":"16","content":"Thaus nwg nyeem cov lug ntawd taag, puab ntshai heev, ib leeg saib ib leeg hab puab has rua Npalus tas, \u201cPeb yuavtsum moog qha zaaj nuav rua vaajntxwv paub.\u201d"},{"bible_id":"1726","chapter_code":"JER.36","verse_code":"JER.36.17","label":"17","content":"Cov numtswv nug Npalus has tas, \u201cKoj ca le qha rua peb saib ua le caag koj txhaj sau tau tej lug nuav? Puas yog Yelemis pav rua koj sau?\u201d"},{"bible_id":"1726","chapter_code":"JER.36","verse_code":"JER.36.18","label":"18","content":"Npalus teb has tas, \u201cYelemis pav tej lug nuav txhua lu rua kuv, kuv txhaj muab cwjmem sau tej lug ntawd rua huv thooj ntawv nuav.\u201d"},{"bible_id":"1726","chapter_code":"JER.36","verse_code":"JER.36.19","label":"19","content":"Cov numtswv has rua Npalus has tas, \u201cKoj hab Yelemis ca le tsiv moog nkaum tsi xob pub leejtwg paub has tas meb nyob qhov twg le.\u201d"},{"bible_id":"1726","chapter_code":"JER.36","verse_code":"JER.36.20","label":"20","content":"Cov numtswv muab thooj ntawv ntawd khaws ca rua huv Elisamas kws yog tug teev ntawv chaav tsev ua num, puab txawm moog rua huv vaajntxwv chaav tsev, hab pav txhua yaam rua vaajntxwv noog."},{"bible_id":"1726","chapter_code":"JER.36","verse_code":"JER.36.21","label":"21","content":"Vaajntxwv kuas Yehudis moog muab thooj ntawv lug rua nwg. Yehudis txhaj moog rua huv Elisamas chaav tsev ua num hab nqaa thooj ntawv ntawd lug nyeem rua vaajntxwv hab cov numtswv kws sawv puagncig vaajntxwv noog."},{"bible_id":"1726","chapter_code":"JER.36","verse_code":"JER.36.22","label":"22","content":"Thaus ntawd yog lub caij ntuj no, vaajntxwv nyob quastsawg nte tawg huv nwg lub loog chaav kws rauv tawg."},{"bible_id":"1726","chapter_code":"JER.36","verse_code":"JER.36.23","label":"23","content":"Thaus Yehudis nyeem taag peb plaub ntus lawm vaajntxwv txawm muab chais hlais tej ntu kws nyeem taag lawm pov hlawv. Nwg pheej hlais ib ntus quas zug le ntawd pov hlawv moog txug thaus thooj ntawv ntawd taag."},{"bible_id":"1726","chapter_code":"JER.36","verse_code":"JER.36.24","label":"24","content":"Tabsis tsi pum vaajntxwv hab nwg cov numtswv ntshai lossis nyuaj sab txug tej kws puab nov ntawd le."},{"bible_id":"1726","chapter_code":"JER.36","verse_code":"JER.36.25","label":"25","content":"Txawm yog Enathaas, Delayas hab Nkemaliyas puab thov kuas vaajntxwv tsi xob muab thooj ntawv ntawd hlawv los vaajntxwv tsi noog puab has le."},{"bible_id":"1726","chapter_code":"JER.36","verse_code":"JER.36.26","label":"26","content":"Tom qaab ntawd, vaajntxwv kuas Yelamees kws yog vaajntxwv tug tub nrug Aliyees tug tub Selayas hab Anpedees tug tub Selemiyas tuaj nteg kuv hab Npalus kws yog kuv tug teev ntawv. Tabsis tug TSWV muab wb zais lawm."},{"bible_id":"1726","chapter_code":"JER.36","verse_code":"JER.36.27","label":"27","content":"Thaus Vaajntxwv Yehauyakees muab thooj ntawv kws kuv pav rua Npalus sau ntawd hlawv taag lawm, tug TSWV kuas kuv"},{"bible_id":"1726","chapter_code":"JER.36","verse_code":"JER.36.28","label":"28","content":"muab dlua ib thooj ntawv lug sau txhua yaam lawv le sau rua thawj thooj ntawv lawm."},{"bible_id":"1726","chapter_code":"JER.36","verse_code":"JER.36.29","label":"29","content":"Tug TSWV kuas kuv sau rua Yehauyakees has tas, \u201cKoj muab thooj ntawv ntawd hlawv, hab koj nug Yelemis has tas, vim le caag nwg txhaj sau has tas, tug vaajntxwv kws kaav tebchaws Npanpiloos yuav tuaj tua lub tebchaws nuav, luas yuav tua tej tuabneeg hab tej tsaj txhu kuas tuag taag."},{"bible_id":"1726","chapter_code":"JER.36","verse_code":"JER.36.30","label":"30","content":"Yog le ntawd, nwgnuav kuv kws yog tug TSWV has rua koj kws yog Vaajntxwv Yehauyakees paub has tas, koj cov xeebntxwv yuav tsi muaj ib tug tau nyob sau Daviv lub zwmtxwv kaav tebchaws le lawm. Luas yuav muab koj lub cev tuag pov rua saab nrau. Nruab nub tshaav ntuj yuav zab, hab mo ntuj yuav tsau lwg tsawv."},{"bible_id":"1726","chapter_code":"JER.36","verse_code":"JER.36.31","label":"31","content":"Kuv yuav rau txim rua koj, koj cov xeebntxwv hab koj cov numtswv, vim tej kev txhum kws mej ua, tsi has koj lossis koj cov pejxeem kws nyob huv lub nroog Yeluxalees hab cov Yudas puavleej tsi noog kuv tej lug ntuag, yog le ntawd, kuv yuav ua kuas mej puamtsuaj lawv le kuv tau has tseg lawm.\u201d"},{"bible_id":"1726","chapter_code":"JER.36","verse_code":"JER.36.32","label":"32","content":"Tom qaab ntawd, kuv muab dlua ib thooj ntawv lug rua Npalus kws yog kuv tug teev ntawv, nwg yog Neliyas tug tub kuas nwg sau txhua yaam lawv le kuv pav rua nwg. Nwg sau txhua yaam lawv le cov lug kws kuv pav rua nwg sau rua thawj thooj ntawv lawm."},{"bible_id":"1726","chapter_code":"JER.37","verse_code":"JER.37.1","label":"1","content":"Vaajntxwv Nenpukajnexales kws kaav tebchaws Npanpiloos tsaa Yauxiyas tug tub Xedekiyas ua vaajntxwv kaav tebchaws Yudas hloov Yehauyakees tug tub Yehauyakhees."},{"bible_id":"1726","chapter_code":"JER.37","verse_code":"JER.37.2","label":"2","content":"Tabsis Xedekiyas cov numtswv lossis cov pejxeem tsi noog tej lug kws tug TSWV kuas kuv has rua puab le."},{"bible_id":"1726","chapter_code":"JER.37","verse_code":"JER.37.3","label":"3","content":"Vaajntxwv Xedekiyas khaiv Selemiyas tug tub Yehukales hab Ma-axeyas tug tub Xefaniyas kws ua povthawj tuaj kuas kuv thov tug TSWV kws yog peb tug Vaajtswv paab peb tsaav tuabneeg."},{"bible_id":"1726","chapter_code":"JER.37","verse_code":"JER.37.4","label":"4","content":"Thaus ntawd luas tseem tsi tau coj kuv moog kaw. Kuv tseem nyob ywjpheej hab moog lug ib yaam le suavdlawg."},{"bible_id":"1726","chapter_code":"JER.37","verse_code":"JER.37.5","label":"5","content":"Thaus cov tubrog Npanpiloos taabtom vij lub nroog Yeluxalees, puab nov has tas cov tubrog Iziv tub hlaa Iziv tug nrimteb tuaj lawm, ces cov tubrog Npanpiloos txawm ca le thim rov qaab."},{"bible_id":"1726","chapter_code":"JER.37","verse_code":"JER.37.6","label":"6","content":"Tom qaab ntawd tug TSWV kws yog cov Yixalayees tug Vaajtswv kuas kuv"},{"bible_id":"1726","chapter_code":"JER.37","verse_code":"JER.37.7","label":"7","content":"has rua Xedekiyas has tas, \u201cIziv cov tubrog kws tuaj paab mej, puab yuav rov moog tsev."},{"bible_id":"1726","chapter_code":"JER.37","verse_code":"JER.37.8","label":"8","content":"Ces cov tubrog Npanpiloos yuav rov tuaj tua, txeeb lub nroog hab muab hlawv povtseg."},{"bible_id":"1726","chapter_code":"JER.37","verse_code":"JER.37.9","label":"9","content":"Kuv kws yog tug TSWV has rua mej tas, mej tsi xob tso sab has tas cov Npanpiloos yuav tsi rov tuaj tua mej lawm. Puab yeej yuav rov tuaj xwb."},{"bible_id":"1726","chapter_code":"JER.37","verse_code":"JER.37.10","label":"10","content":"Txawm yog mej tua cov tubrog Npanpiloos swb lawm los tshuav puab cov tubrog kws raug mob pw huv tej tsevntaub tseem yuav sawv lug hlawv lub nroog povtseg.\u201d"},{"bible_id":"1726","chapter_code":"JER.37","verse_code":"JER.37.11","label":"11","content":"Cov tubrog Npanpiloos thim ntawm lub nroog Yeluxalees moog, rua qhov cov tubrog Iziv tuaj ze lawm."},{"bible_id":"1726","chapter_code":"JER.37","verse_code":"JER.37.12","label":"12","content":"Yog le ntawd, kuv txhaj sawv kev tawm huv lub nroog Yeluxalees moog rua peg xeem Npeenyamees cheebtsaam aav, moog saws kuv tsev tuabneeg thaaj aav ua kuv tug."},{"bible_id":"1726","chapter_code":"JER.37","verse_code":"JER.37.13","label":"13","content":"Tabsis thaus kuv moog txug ntawm lub Roojvaag Npeenyamees, Selemiyas tug tub Iliyas kws yog Hanayas tug xeebntxwv, hab yog tug thawj saib cov tubrog zuv roojvaag, txawm thaiv kuv kev hab has rua kuv tas, \u201cKoj yuav moog thawj cov Npanpiloos puas yog?\u201d"},{"bible_id":"1726","chapter_code":"JER.37","verse_code":"JER.37.14","label":"14","content":"Kuv teb has tas, \u201cTsi yog le koj has. Tsi yog kuv moog thawj puab.\u201d Tabsis Iliyas tsi ntseeg kuv, nwg ca le nteg kuv moog cuag cov numtswv."},{"bible_id":"1726","chapter_code":"JER.37","verse_code":"JER.37.15","label":"15","content":"Cov numtswv npautawg heev rua kuv, puab txhaj kuas luas nplawm kuv hab coj kuv moog kaw rua huv Yaunathaas kws yog ib tug teev ntawv lub tsev, luas muab lub tsev ntawd ua tsev lojcuj."},{"bible_id":"1726","chapter_code":"JER.37","verse_code":"JER.37.16","label":"16","content":"Puab muab kuv kaw rua txheej huv aav, kuv nyob rua huv tau ntev loo."},{"bible_id":"1726","chapter_code":"JER.37","verse_code":"JER.37.17","label":"17","content":"Tom qaab ntawd, Vaajntxwv Xedekiyas khaiv tuabneeg tuaj tso kuv tawm lug. Vaajntxwv nug kuv tuabywv huv nwg lub loog has tas, \u201cTug TSWV puas muaj dlaabtsi has rua koj?\u201d Kuv teb has tas, \u201cMuaj, tug TSWV has tas, nwg yuav muab koj cob rua tug vaajntxwv kws kaav tebchaws Npanpiloos.\u201d"},{"bible_id":"1726","chapter_code":"JER.37","verse_code":"JER.37.18","label":"18","content":"Kuv nug Xedekiyas has tas, \u201cKuv ua txhum dlaabtsi rua koj hab koj cov numtswv lossis koj cov pejxeem, koj txhaj nteg kuv moog kaw rua huv tsev lojcuj?"},{"bible_id":"1726","chapter_code":"JER.37","verse_code":"JER.37.19","label":"19","content":"Koj cov cevlug kws has rua koj tas, tug vaajntxwv kws kaav tebchaws Npanpiloos yuav tsi tuaj tua koj lossis lub tebchaws nuav dlua twg taag lawm?"},{"bible_id":"1726","chapter_code":"JER.37","verse_code":"JER.37.20","label":"20","content":"Vaajntxwv, thov koj noog hab ua lawv le tej lug kws kuv thov koj. Thov koj tsi xob xaa kuv rov moog kaw rua huv Yaunathaas lub tsev lawm. Yog koj ua le ntawd, kuv yeej yuav tuag rua tod xwb.\u201d"},{"bible_id":"1726","chapter_code":"JER.37","verse_code":"JER.37.21","label":"21","content":"Yog le ntawd, Vaajntxwv Xedekiyas txhaj kuas luas muab kuv kaw rua huv nwg lub loog ib chaav kws muaj tubrog zuv, hab nwg kuas cov tuabneeg cub ncuav ntawm ntug kev nqaa ncuav tuaj rua kuv noj txhua nub nyob qhov ntawd moog txug thaus tsi muaj ncuav nyob huv lub nroog le lawm."},{"bible_id":"1726","chapter_code":"JER.38","verse_code":"JER.38.1","label":"1","content":"Mathaas tug tub Sefatiyas, Pasehus tug tub Nkedaliyas, Selemiyas tug tub Yehukales hab Makhiyas tug tub Pasehus nov tug TSWV tej lug kws kuv qha puab"},{"bible_id":"1726","chapter_code":"JER.38","verse_code":"JER.38.2","label":"2","content":"has tas, \u201cYog leejtwg nyob huv lub nroog nuav yuav tuag taag rua nav ntaaj nav rag lossis kev tshaib kev nqhes lossis kaab mob kev nkeeg. Tabsis yog leejtwg moog thawj cov Npanpiloos, nwg yuav dlim txujsa tsi raug luas tua.\u201d"},{"bible_id":"1726","chapter_code":"JER.38","verse_code":"JER.38.3","label":"3","content":"Kuv has rua puab tas, tug TSWV has le nuav: \u201cKuv yuav muab lub nroog nuav cob rua tug vaajntxwv kws kaav tebchaws Npanpiloos tej tubrog, hab puab yuav txeeb tau lub nroog.\u201d"},{"bible_id":"1726","chapter_code":"JER.38","verse_code":"JER.38.4","label":"4","content":"Cov numtswv txhaj moog has rua vaajntxwv has tas, \u201cTsimnyog muab tug txivneej nuav tua povtseg, rua qhov nwg has tej lug nuav ua rua cov tubrog kws nyob huv lub nroog poob sab, hab nwg has ib yaam le ntawd rua cov tuabneeg kws tseem nyob huv lub nroog. Nwg tsi nrhav kev paab suavdlawg, nwg tsuas xaav kuas suavdlawg ntxhuv sab xwb.\u201d"},{"bible_id":"1726","chapter_code":"JER.38","verse_code":"JER.38.5","label":"5","content":"Vaajntxwv Xedekiyas teb has tas, \u201cca le ua lawv le mej has! Mej yuav ua le caag rua nwg los nyob ntawm mej; kuv tsi txwv mej le.\u201d"},{"bible_id":"1726","chapter_code":"JER.38","verse_code":"JER.38.6","label":"6","content":"Yog le ntawd, cov numtswv txhaj tuaj coj kuv moog hab muab hlua dlauv kuv rua huv vaajntxwv tug tub Makhiyas lub qhov tshij kws nyob huv lub tshaav puam ntawm vaajntxwv lub loog. Lub qhov tshij ntawd tsi muaj dlej, tsuas muaj aav nkus xwb, kuv txhaj nyob tsau tsawv cov aav nkus ntawd."},{"bible_id":"1726","chapter_code":"JER.38","verse_code":"JER.38.7","label":"7","content":"Enpemelej kws yog tuabneeg Sudaas ua num nyob huv vaajntxwv lub loog nov has tas, puab coj kuv moog tso rua huv lub qhov tshij qhuav lawm. Thaus ntawd vaajntxwv tseem nrug nwg cov numtswv saablaaj ntawm lub Roojvaag Npeenyamees."},{"bible_id":"1726","chapter_code":"JER.38","verse_code":"JER.38.8","label":"8","content":"Yog le ntawd, Enpemelej txhaj moog qha rua vaajntxwv has tas,"},{"bible_id":"1726","chapter_code":"JER.38","verse_code":"JER.38.9","label":"9","content":"\u201cVaajntxwv, tej kws cov tuabneeg nuav ua rua Yelemis, puab ua tsi yog lawm, puab coj nwg moog kaw rua huv lub qhov tshij qhuav, ces nwg yeej yuav tuag tshaib xwb, rua qhov tsi muaj mov nyob huv lub nroog nuav le lawm.\u201d"},{"bible_id":"1726","chapter_code":"JER.38","verse_code":"JER.38.10","label":"10","content":"Thaus vaajntxwv nov le ntawd, nwg kuas Enpemelej coj peb tug tuabneeg nrug nwg tuaj nqug kuv tawm huv lub qhov tshij ntawd lug ua ntej kuv tuag."},{"bible_id":"1726","chapter_code":"JER.38","verse_code":"JER.38.11","label":"11","content":"Enpemelej txhaj coj cov txivneej ntawd nrug nwg moog huv chaav tsev rau khoom huv vaajntxwv lub loog hab muab tej qub rig tsho ua hlua dlauv lug rua kuv."},{"bible_id":"1726","chapter_code":"JER.38","verse_code":"JER.38.12","label":"12","content":"Nwg has kuas kuv muab tej qub rig tsho ntawd xab kuv ob lub qhovtsus, txuj hlua txhaj tsi zawm kuv. Kuv txhaj ua le ntawd,"},{"bible_id":"1726","chapter_code":"JER.38","verse_code":"JER.38.13","label":"13","content":"puab txhaj muab hlua nqug kuv tawm huv lub qhov tshij qhuav lug. Puab coj kuv rov lug nyob huv chaav kws muaj tubrog zuv huv vaajntxwv lub loog."},{"bible_id":"1726","chapter_code":"JER.38","verse_code":"JER.38.14","label":"14","content":"Vaajntxwv Xedekiyas kuas tuabneeg tuaj coj kuv moog cuag nwg ntawm lub Tuamtsev lub qhovrooj peb. Vaajntxwv has rua kuv tas, \u201cKuv yuav nug koj ib lus, koj ca le qha ncaaj rua kuv tsi xob zais le.\u201d"},{"bible_id":"1726","chapter_code":"JER.38","verse_code":"JER.38.15","label":"15","content":"Kuv teb nwg has tas, \u201cYog kuv qha tseeb rua koj, koj yuav muab kuv tua povtseg, hab yog kuv paab koj tuavxaam los koj yuav tsi noog kuv tej lug.\u201d"},{"bible_id":"1726","chapter_code":"JER.38","verse_code":"JER.38.16","label":"16","content":"Vaajntxwv Xedekiyas coglug tuabywv rua kuv has tas, \u201cVaajtswv yog tug muaj sa nyob, nwg pub peb muaj sa, nwg nyob sau pum, kuv yuav tsi tua koj lossis muab koj cob rua cov tuabneeg kws xaav muab koj tua povtseg.\u201d"},{"bible_id":"1726","chapter_code":"JER.38","verse_code":"JER.38.17","label":"17","content":"Kuv has rua Xedekiyas has tas, \u201cTug TSWV kws yog cov Yixalayees tug Vaajtswv kws muaj Fwjchim Luj kawg nkaus has le nuav: yog koj yeem moog thawj tug vaajntxwv kws kaav tebchaws Npanpiloos tej tubrog, luas yuav tsi tua koj hab tsi hlawv lub nroog nuav. Koj hab koj tsev tuabneeg yuav muaj sa nyob,"},{"bible_id":"1726","chapter_code":"JER.38","verse_code":"JER.38.18","label":"18","content":"tabsis yog koj tsi yeem moog thawj luas, ces kuv yuav muab lub nroog nuav cob rua tug vaajntxwv kws kaav tebchaws Npanpiloos cov tubrog, puab yuav muab lub nroog nuav hlawv hab koj yuav tsiv tsi dlim ntawm puab le.\u201d"},{"bible_id":"1726","chapter_code":"JER.38","verse_code":"JER.38.19","label":"19","content":"Tabsis Vaajntxwv Xedekiyas teb has tas, \u201cKuv ntshai nyob tsaam cov Npanpiloos muab kuv cob rua peb cov tuabneeg Yudas kws tub tsiv moog thawj puab lawm tsimtxom xwb.\u201d"},{"bible_id":"1726","chapter_code":"JER.38","verse_code":"JER.38.20","label":"20","content":"Kuv has rua vaajntxwv has tas, \u201cYuav tsi muaj leejtwg muab koj cob rua cov tuabneeg ntawd. Kuv thov kuas koj ua lawv le tug TSWV tej lug kws kuv qha rua koj nuav, koj txhaj tsi raug luas tua hab nyob tso sab plhuav."},{"bible_id":"1726","chapter_code":"JER.38","verse_code":"JER.38.21","label":"21","content":"Tabsis yog koj tsi yeem moog thawj cov tubrog Npanpiloos, ces yuav muaj lawv le tug TSWV ua rua kuv ua ywgtoog pum lawm."},{"bible_id":"1726","chapter_code":"JER.38","verse_code":"JER.38.22","label":"22","content":"Huv zaaj ywgtoog ntawd, kuv pum tej quaspuj kws seem nyob huv tug vaajntxwv kws kaav tebchaws Yudas lub loog raug luas coj moog cob rua tug vaajntxwv kws kaav tebchaws Npanpiloos tej tubrog. Koj ca le noog tej lug kws cov quaspuj sis thaam thaus puab taug kev has tas: \u2018Vaajntxwv tej phoojywg tau dlaag ntxag nwg, puab yuam nwg ua lawv le puab sab xaav. Nwgnuav nwg ob txhais kutaw zum paag aav lawm, nwg tej phoojywg tsiv taag hab tso nwg tseg.\u2019 \u201d"},{"bible_id":"1726","chapter_code":"JER.38","verse_code":"JER.38.23","label":"23","content":"Tom qaab ntawd kuv has tas, \u201cLuas yuav coj koj tej quaspuj tubse moog cob rua cov Npanpiloos, txawm yog koj los yuav tsi dlim le. Tug vaajntxwv kws kaav tebchaws Npanpiloos yuav nteg koj hab muab lub nroog nuav hlawv povtseg.\u201d"},{"bible_id":"1726","chapter_code":"JER.38","verse_code":"JER.38.24","label":"24","content":"Vaajntxwv Xedekiyas teb has tas, \u201cKoj tsi xob qha tej nuav rua leejtwg paub, luas txhaj tsi tua koj."},{"bible_id":"1726","chapter_code":"JER.38","verse_code":"JER.38.25","label":"25","content":"Yog cov numtswv paub has tas kuv tuaj nrug koj thaam, puab yuav nug koj saib wb tau sis thaam dlaabtsi. Puab yuav has tas, yog koj qha tej nuav rua puab, puab yuav tsi tua koj povtseg."},{"bible_id":"1726","chapter_code":"JER.38","verse_code":"JER.38.26","label":"26","content":"Koj ca le has rua puab tas, yog koj tuaj thov kuas kuv tsi xob xaa koj rov moog kaw kuas tuag rua tom tsev lojcuj xwb.\u201d"},{"bible_id":"1726","chapter_code":"JER.38","verse_code":"JER.38.27","label":"27","content":"Tom qaab ntawd cov numtswv txawm tuaj nrhav kuv hab nug kuv. Kuv qha rua puab lawv le kws vaajntxwv has rua kuv, ces puab txawm tsi nug kuv ntxiv lawm, rua qhov tsi muaj leejtwg nov zaaj kws wb sis thaam ntawd le."},{"bible_id":"1726","chapter_code":"JER.38","verse_code":"JER.38.28","label":"28","content":"Luas kaav kuv nruj nyob rua huv chaav kws muaj tubrog zuv huv vaajntxwv lub loog moog txug nub kws luas txeeb tau lub nroog Yeluxalees lawm."},{"bible_id":"1726","chapter_code":"JER.39","verse_code":"JER.39.1","label":"1","content":"Thaus Xedekiyas ua vaajntxwv kaav tebchaws Yudas tau cuaj xyoos, lub kaum hli ntuj, Vaajntxwv Nenpukajnexales kws kaav tebchaws Npanpiloos coj taagnrho nwg cov tubrog tuaj tua lub nroog Yeluxalees."},{"bible_id":"1726","chapter_code":"JER.39","verse_code":"JER.39.2","label":"2","content":"Thaus Xedekiyas ua vaajntxwv kaav tebchaws Yudas tau kaum ib xyoos, nub xab cuag lub plaub hlis ntuj, luas tuaj tsoo tug ntsaa yeej moog rua huv lub nroog."},{"bible_id":"1726","chapter_code":"JER.39","verse_code":"JER.39.3","label":"3","content":"(Thaus luas txeeb tau lub nroog Yeluxalees lawm,  tug vaajntxwv kws kaav tebchaws Npanpiloos cov numtswv txawm lug teeb chaw ua num rua ntawm lub Roojvaag Nruab Nraab. Cov numtswv ntawd yog: Nenkas Salexes, Xaankas Nenpaus, Xaxekhimes, hab muaj dlua ib tug Nenkas Salexes.)"},{"bible_id":"1726","chapter_code":"JER.39","verse_code":"JER.39.4","label":"4","content":"Thaus Vaajntxwv Xedekiyas hab nwg cov tubrog pum tej xwm nuav, puab tawm tsiv thaus ib taag mo hlaa vaajntxwv lub vaaj moog rua ntawm lub roojvaag kws nyob kem nruab nraab ntawm ob txheej ntsaa yeej moog rua tom lub Haav Yauladees lawm."},{"bible_id":"1726","chapter_code":"JER.39","verse_code":"JER.39.5","label":"5","content":"Tabsis cov tubrog Npanpiloos caum puab qaab moog nteg tau Vaajntxwv Xedekiyas ntawm lub taj nraag kws nyob ze lub nroog Yelikaus. Puab coj nwg moog cob rua Vaajntxwv Nenpukajnexales ntawm lub nroog Lilas kws nyob huv cheebtsaam Hamas, hab Nenpukajnexales txav txim rua Xedekiyas qhov ntawd."},{"bible_id":"1726","chapter_code":"JER.39","verse_code":"JER.39.6","label":"6","content":"Nenpukajnexales muab Xedekiyas cov tub tua taabmeeg Xedekiyas huv lub nroog Lilas, hab nwg kuas luas muab cov Yudas tej numtswv tua huv tuabsi."},{"bible_id":"1726","chapter_code":"JER.39","verse_code":"JER.39.7","label":"7","content":"Tom qaab ntawd nwg muab Xedekiyas ob lub qhovmuag kaus povtseg hab muab saw hlau khi Xedekiyas caab moog rua tebchaws Npanpiloos lawm."},{"bible_id":"1726","chapter_code":"JER.39","verse_code":"JER.39.8","label":"8","content":"Thaus ntawd cov tubrog Npanpiloos hlawv Xedekiyas lub loog hab cov pejxeem tej vaaj tse kub nyab taag, hab tsoo lub nroog Yeluxalees tug ntsaa yeej pob taag."},{"bible_id":"1726","chapter_code":"JER.39","verse_code":"JER.39.9","label":"9","content":"Thaus kawg, Nenpuxaladaas kws yog tug thawj tubrog txawm nteg cov tuabneeg kws seem nyob huv lub nroog hab cov tuabneeg kws lug thawj nwg, coj moog rua tebchaws Npanpiloos lawm."},{"bible_id":"1726","chapter_code":"JER.39","verse_code":"JER.39.10","label":"10","content":"Nwg tseg cov tuabneeg txomnyem kws tsi muaj laj teb nyob huv tebchaws Yudas, nwg muab tej vaaj txiv maab hab tej laj teb faib rua puab."},{"bible_id":"1726","chapter_code":"JER.39","verse_code":"JER.39.11","label":"11","content":"Vaajntxwv Nenpukajnexales kuas Nenpuxaladaas kws yog nwg tug thawj tubrog, has rua cov tubrog has tas,"},{"bible_id":"1726","chapter_code":"JER.39","verse_code":"JER.39.12","label":"12","content":"\u201cMej ca le moog nrhav kuas tau Yelemis hab ua zoo tu nwg. Mej tsi xob ua phem rua nwg. Yog nwg xaav tau dlaabtsi, mej ca le muab rua nwg.\u201d"},{"bible_id":"1726","chapter_code":"JER.39","verse_code":"JER.39.13","label":"13","content":"Yog le ntawd, Nenpuxaladaas kws yog tug thawj tubrog txhaj nrug Nenpusanpas kws yog tug numtswv luj, Nenkas Xalexes hab lwm tug kws yog cov Npanpiloos tug vaajntxwv cov numtswv"},{"bible_id":"1726","chapter_code":"JER.39","verse_code":"JER.39.14","label":"14","content":"tuaj tso kuv tawm huv chaav kws muaj tubrog zuv huv vaajntxwv lub loog lug. Puab tso kuv rua Ahikas tug tub Nkedaliyas kws yog Safaas tug xeebntxwv coj kuv moog kuas txug tsev. Yog le ntawd kuv txhaj tau nrug kuv cov tuabneeg nyob ua ke."},{"bible_id":"1726","chapter_code":"JER.39","verse_code":"JER.39.15","label":"15","content":"Thaus kuv tseem raug kaw rua huv chaav kws muaj tubrog zuv huv vaajntxwv lub loog, tug TSWV kuas kuv"},{"bible_id":"1726","chapter_code":"JER.39","verse_code":"JER.39.16","label":"16","content":"moog has rua Enpemelej kws yog tuabneeg Sudaas has tas, tug TSWV kws yog cov Yixalayees tug Vaajtswv kws muaj Fwjchim Luj kawg nkaus has le nuav tas: \u201cKuv yuav ua kuas lub nroog nuav puamtsuaj lawv le kuv tau has tseg lawm, tsi yog ua kuas vaammeej, koj yuav pum ntsoov lub nroog nuav puamtsuaj."},{"bible_id":"1726","chapter_code":"JER.39","verse_code":"JER.39.17","label":"17","content":"Tabsis nub ntawd, kuv kws yog tug TSWV yuav cawm koj, hab yuav tsi muab koj cob rua cov tuabneeg kws koj ntshai."},{"bible_id":"1726","chapter_code":"JER.39","verse_code":"JER.39.18","label":"18","content":"Kuv yuav cawm koj kuas dlim, koj yuav tsi raug nav ntaaj nav rag tuag, tabsis koj yuav muaj sa ua neej nyob, rua qhov koj tso sab rua kuv. Kuv yog tug TSWV kws has le ntawd.\u201d"},{"bible_id":"1726","chapter_code":"JER.40","verse_code":"JER.40.1","label":"1","content":"Tug TSWV has rua kuv tom qaab Nenpuxaladaas kws yog tug thawj tubrog tso kuv tawm huv Lamas. Luas muab saw hlau khi kuv coj nrug cov tuabneeg huv lub nroog Yeluxalees hab cov Yudas kws raug nteg moog rua tebchaws Npanpiloos."},{"bible_id":"1726","chapter_code":"JER.40","verse_code":"JER.40.2","label":"2","content":"Tug thawj tubrog coj kuv moog rua ib caag hab has rua kuv tas, \u201cTug TSWV kws yog koj tug Vaajtswv ua rua lub tebchaws nuav puamtsuaj taag,"},{"bible_id":"1726","chapter_code":"JER.40","verse_code":"JER.40.3","label":"3","content":"nwgnuav nwg ua lawv le nwg tau has tseg lawm. Tej nuav tshwmsim tub yog vim koj cov tuabneeg ua txhum rua tug TSWV hab tsi noog nwg lug."},{"bible_id":"1726","chapter_code":"JER.40","verse_code":"JER.40.4","label":"4","content":"Nwgnuav kuv yuav dlaws txuj saw hlau kws khi koj ob txhais teg hab tso koj. Yog koj xaav nrug kuv moog rua tebchaws Npanpiloos los tau, kuv yuav saib hab tu koj. Tabsis yog koj tsi xaav nrug kuv moog los tau, muab lub tebchaws nuav rua koj xaiv, koj yuav moog nyob qhov twg los tau lawv le koj nyam.\u201d"},{"bible_id":"1726","chapter_code":"JER.40","verse_code":"JER.40.5","label":"5","content":"Thaus kuv tseem tsi tau teb,  Nenpuxaladaas has rua kuv tas, \u201cKoj ca le moog nrug Ahikas tug tub Nkedaliyas kws yog Safaas tug xeebntxwv nyob, tug vaajntxwv kws kaav tebchaws Npanpiloos tsaa nwg ua tswvxeev saib tej nroog huv tebchaws Yudas. Koj ca le moog nrug nwg hab cov pejxeem nyob lossis koj xaav moog nyob qhov twg los nyob ntawm koj sab nyam.\u201d Nwg muab ib qhov khoom hab zaub mov noj rua kuv, hab tso kuv rov lug lawm."},{"bible_id":"1726","chapter_code":"JER.40","verse_code":"JER.40.6","label":"6","content":"Kuv txhaj moog nrug Nkedaliyas hab cov pejxeem kws seem nyob huv lub nroog Mixepas huv lub tebchaws."},{"bible_id":"1726","chapter_code":"JER.40","verse_code":"JER.40.7","label":"7","content":"Cov Yudas cov numtswv hab cov tubrog qee leej kws tsi kaam moog thawj cov Npanpiloos nov has tas, tug vaajntxwv kws kaav tebchaws Npanpiloos tsaa Nkedaliyas kws yog Ahikas tug tub ua tswvxeev kaav lub tebchaws hab kaav cov tuabneeg txomnyem kws tsi raug nteg coj moog rua tim tebchaws Npanpiloos, puab txhaj tsi kaam zwm rua cov tuabneeg Npanpiloos."},{"bible_id":"1726","chapter_code":"JER.40","verse_code":"JER.40.8","label":"8","content":"Yog le ntawd, Nethaniyas tug tub Yisamayees, Kaleyas tug tub Yauhanaas, Tahumes tug tub Xelayas, Efayis cov tub kws nyob huv lub nroog Netaufas hab Yexaniyas kws nyob huv Ma-akas, nrug puab cov tuabneeg moog cuag Nkedaliyas huv lub nroog Mixepas."},{"bible_id":"1726","chapter_code":"JER.40","verse_code":"JER.40.9","label":"9","content":"Nkedaliyas has rua puab tas, \u201cMej ca le lug thawj cov Npanpiloos, tsi xob ntshai. Mej ca le nyob huv lub tebchaws nuav hab zwm rua tug vaajntxwv kws kaav tebchaws Npanpiloos, mej txhaj yuav tau nyob kaaj sab lug."},{"bible_id":"1726","chapter_code":"JER.40","verse_code":"JER.40.10","label":"10","content":"Kuv yuav nyob huv Mixepas nuav, hab thaus cov Npanpiloos tuaj, kuv yuav ua tug sawv cev mej suavdlawg. Mej ca le rov moog nyob huv mej tej zog, sau tej cawv txiv maab, tej txiv maab txiv ntoo hab roj txiv ntoo lug ca rua huv txhaab hab ntim rua huv hub.\u201d"},{"bible_id":"1726","chapter_code":"JER.40","verse_code":"JER.40.11","label":"11","content":"Thaus cov Yudas kws nyob huv tebchaws Mau-am, Amoos, Edoos hab cov kws nyob lwm tebchaws nov has tas, tug vaajntxwv kws kaav tebchaws Npanpiloos tso cai rua cov Yudas ibtxha nyob huv tebchaws Yudas, hab nwg tsaa Nkedaliyas ua tug tswvxeev kaav puab."},{"bible_id":"1726","chapter_code":"JER.40","verse_code":"JER.40.12","label":"12","content":"Yog le ntawd, puab txhaj rov huv tej tebchaws kws puab raug ntab moog nyob rov lug rua huv tebchaws Yudas. Puab moog cuag Nkedaliyas huv Mixepas. Puab sau tau cawv txiv maab hab txiv maab txiv ntoo ntau kawg le."},{"bible_id":"1726","chapter_code":"JER.40","verse_code":"JER.40.13","label":"13","content":"Tom qaab ntawd, Yauhanaas hab cov thawj tubrog kws tsi kaam moog thawj cov Npanpiloos tuaj cuag Nkedaliyas huv Mixepas,"},{"bible_id":"1726","chapter_code":"JER.40","verse_code":"JER.40.14","label":"14","content":"puab has rua nwg tas, \u201cKoj puas paub has tas, Vaajntxwv Npalis kws kaav tebchaws Amoos khaiv Yisamayees tuaj tua koj?\u201d Tabsis Nkedaliyas tsi ntseeg tej lug kws puab has."},{"bible_id":"1726","chapter_code":"JER.40","verse_code":"JER.40.15","label":"15","content":"Yauhanaas moog has tuabywv rua Nkedaliyas has tas, \u201cThov ca kuv moog muab Yisamayees tua povtseg, tsi pub kuas leejtwg paub. Vim le caag yuav ca nwg tuaj tua koj? Yog ua le ntawd yuav ua rua cov Yudas kws lug nrug koj nyob tawg moog nyob ua saab ua sua, hab yuav ua rua cov tuabneeg kws seem nyob huv tebchaws Yudas raug kev puamtsuaj.\u201d"},{"bible_id":"1726","chapter_code":"JER.40","verse_code":"JER.40.16","label":"16","content":"Tabsis Nkedaliyas teb has tas, \u201cKoj tsi xob ua le ntawd, tej kws koj has txug Yisamayees ntawd tsi muaj tseeb.\u201d"},{"bible_id":"1726","chapter_code":"JER.41","verse_code":"JER.41.1","label":"1","content":"Xyoo ntawd thaus lub xyaa hli ntuj, Nethaniyas tug tub Yisamayees kws yog Elisamas tug xeebntxwv, nwg yog caajceg vaajntxwv hab yog vaajntxwv ib tug numtswv luj, nwg txawm coj kaum leej tubrog tuaj cuag Nkedaliyas huv Mixepas. Thaus puab taabtom noj mov ua ke,"},{"bible_id":"1726","chapter_code":"JER.41","verse_code":"JER.41.2","label":"2","content":"Yisamayees hab nwg kaum leej tubrog txawm rhu puab tej ntaaj tua Nkedaliyas tuag."},{"bible_id":"1726","chapter_code":"JER.41","verse_code":"JER.41.3","label":"3","content":"Yisamayees tseem tua cov Yixalayees txhua tug kws nrug Nkedaliyas nyob huv Mixepas hab cov tubrog Npanpiloos kws tuaj nyob huv tuag taag huv tuabsi."},{"bible_id":"1726","chapter_code":"JER.41","verse_code":"JER.41.4","label":"4","content":"Nub tom qaab, thaus kws tsi tau muaj tuabneeg paub has tas, Nkedaliyas raug tua tuag,"},{"bible_id":"1726","chapter_code":"JER.41","verse_code":"JER.41.5","label":"5","content":"muaj yim caum leej txivneej tuaj huv Sekhees, Silaus, hab Xamalis tuaj txug. Puab chais puab tej fwjtxwv, dlua puab tej rig tsho hab puab rov hlais puab lub cev. Puab coj qoobloo hab moov tshuaj tsw qaab moog fij huv lub Tuamtsev."},{"bible_id":"1726","chapter_code":"JER.41","verse_code":"JER.41.6","label":"6","content":"Ces Yisamayees txawm ua txuj tsaa suab hlo quaj tawm huv Mixepas tuaj tog puab, thaus nwg pum dlheev puab nwg has rua puab tas, \u201cThov mej lug saib Nkedaliyas.\u201d"},{"bible_id":"1726","chapter_code":"JER.41","verse_code":"JER.41.7","label":"7","content":"Thaus puab moog txug huv lub nroog lawm, Yisamayees hab nwg cov tubrog txawm muab puab tua hab coj moog pov rua huv qhov tshij."},{"bible_id":"1726","chapter_code":"JER.41","verse_code":"JER.41.8","label":"8","content":"Tabsis puab paab ntawd muaj kaum leej has rua Yisamayees has tas, \u201cThov koj tsi xob tua peb, peb muaj qeb, nplej, roj txiv ntoo hab zib ntaab nyob huv peb tej teb.\u201d Yog le ntawd, nwg txhaj tsi tua puab."},{"bible_id":"1726","chapter_code":"JER.41","verse_code":"JER.41.9","label":"9","content":"Lub qhov tshij kws Yisamayees muab cov tuabneeg kws nwg tua pov rua huv mas luj heev  kws yog Vaajntxwv Axas khawb thaus lub sijhawm cov Yixalayees tug Vaajntxwv Npasaas tuaj tua nwg. Yisamayees muab cov tuabneeg kws nwg tua pov puv nkaus rua huv lub qhov tshij ntawd."},{"bible_id":"1726","chapter_code":"JER.41","verse_code":"JER.41.10","label":"10","content":"Yisamayees nteg vaajntxwv cov ntxhais hab taagnrho cov pejxeem kws tug thawj tubrog Nenpuxaladaas tseg rua Nkedaliyas saib nyob huv Mixepas. Yisamayees coj cov tuabneeg kws nwg nteg ntawd moog rua tebchaws Amoos lawm."},{"bible_id":"1726","chapter_code":"JER.41","verse_code":"JER.41.11","label":"11","content":"Thaus Yauhanaas hab cov thawj tubrog kws nrug nwg nov tej xwm kws Yisamayees tua tuabneeg ntawd,"},{"bible_id":"1726","chapter_code":"JER.41","verse_code":"JER.41.12","label":"12","content":"puab txawm coj puab cov tubrog moog caum cuag Yisamayees rua ntawm lub paag dlej luj huv Nkinpe-oos."},{"bible_id":"1726","chapter_code":"JER.41","verse_code":"JER.41.13","label":"13","content":"Thaus cov tuabneeg kws Yisamayees nteg pum Yauhanaas hab cov thawj tubrog kws nrug nwg moog ntawd, puab zoo sab heev,"},{"bible_id":"1726","chapter_code":"JER.41","verse_code":"JER.41.14","label":"14","content":"hab puab dlha moog rua ntawm Yauhanaas."},{"bible_id":"1726","chapter_code":"JER.41","verse_code":"JER.41.15","label":"15","content":"Tabsis Yisamayees hab nwg yim leej tubrog tsiv dlim moog rua tebchaws Amoos lawm, Yauhanaas nteg tsi tau le."},{"bible_id":"1726","chapter_code":"JER.41","verse_code":"JER.41.16","label":"16","content":"Yauhanaas hab cov thawj tubrog kws nrug nwg moog txhaj coj cov tuabneeg kws Yisamayees nteg huv Mixepas moog tom qaab kws Nkedaliyas raug tua tuag lawm, tsi has cov tubrog, cov quaspuj mivnyuas hab cov kws ua num huv vaajntxwv lub loog rov qaab huv Nkinpe-oos lug."},{"bible_id":"1726","chapter_code":"JER.41","verse_code":"JER.41.17+JER.41.18","label":"17-18","content":"Puab ntshai cov Npanpiloos heev rua qhov Yisamayees muab Nkedaliyas tug kws cov Npanpiloos tug vaajntxwv tsaa ua tswvxeev kaav lub tebchaws Yudas tua tuag lawm. Yog le ntawd, puab txhaj tsiv moog rua nraag tebchaws Iziv, kuas dlim ntawm cov Npanpiloos. Thaus puab taug kev moog, puab moog su rua ntawm Khihas kws nyob ze lub nroog Npelehees."},{"bible_id":"1726","chapter_code":"JER.42","verse_code":"JER.42.1","label":"1","content":"Kale-as tug tub Yauhanaas hab Hausaiyas tug tub Axaliyas,  hab cov thawj tubrog txhua tug nrug cov pejxeem suavdlawg, tsi has tug hlub tug yau tuaj"},{"bible_id":"1726","chapter_code":"JER.42","verse_code":"JER.42.2","label":"2","content":"has rua kuv tas, \u201cThov koj noog peb tej lug thov! Koj ca le thov tug TSWV kws yog peb tug Vaajtswv paab peb cov kws seem nyob ntawm nuav. Yaav taag lug peb muaj coob, tabsis nwgnuav peb tshuav tsawg heev lawv le koj pum nuav lawm xwb."},{"bible_id":"1726","chapter_code":"JER.42","verse_code":"JER.42.3","label":"3","content":"Koj thov tug TSWV kws yog peb tug Vaajtswv qha rua peb saib peb yuav moog qhov twg hab peb yuav ua le caag?\u201d"},{"bible_id":"1726","chapter_code":"JER.42","verse_code":"JER.42.4","label":"4","content":"Kuv teb puab has tas, \u201cKuv pum zoo. Kuv yuav thov tug TSWV kws yog peb tug Vaajtswv lawv le mej tej lug thov, saib nwg teb le caag, kuv maam le qha rua mej paub. Kuv yuav tsi zais ib lus le.\u201d"},{"bible_id":"1726","chapter_code":"JER.42","verse_code":"JER.42.5","label":"5","content":"Puab has rua kuv tas, \u201cThov tug TSWV ua timkhawv ncaaj hab tseeb rua peb, yog peb tsi ua lawv le tug TSWV kws yog peb tug Vaajtswv tej lug saamfwm rua peb."},{"bible_id":"1726","chapter_code":"JER.42","verse_code":"JER.42.6","label":"6","content":"Txawm yog tej lug teb kws peb kuas koj thov tug TSWV kws yog peb tug Vaajtswv yuav hum peb sab hab tsi hum los peb yuav noog nwg lug. Yog has tas, peb noog nwg lug, peb yuav noj qaab nyob zoo.\u201d"},{"bible_id":"1726","chapter_code":"JER.42","verse_code":"JER.42.7","label":"7","content":"Kaum nub tom qaab tug TSWV has rua kuv;"},{"bible_id":"1726","chapter_code":"JER.42","verse_code":"JER.42.8","label":"8","content":"yog le ntawd, kuv txhaj hu Yauhanaas hab cov thawj tubrog kws nrug nwg nyob hab cov pejxeem tuaj."},{"bible_id":"1726","chapter_code":"JER.42","verse_code":"JER.42.9","label":"9","content":"Kuv has rua puab tas, \u201cTug TSWV kws yog cov Yixalayees tug Vaajtswv kws mej kuas kuv thov, nwg has tas,"},{"bible_id":"1726","chapter_code":"JER.42","verse_code":"JER.42.10","label":"10","content":"\u2018Yog mej txaus sab nyob huv tebchaws nuav, kuv yuav tsi rhuav mej, tabsis kuv yuav paab kuas mej vaammeej; kuv yuav cog mej kuas ruaj hab tsi dlob mej povtseg. Txujkev puamtsuaj kws kuv tso lug raug mej, ua rua kuv tu sab kawg le."},{"bible_id":"1726","chapter_code":"JER.42","verse_code":"JER.42.11","label":"11","content":"Mej tsi xob ntshai tug vaajntxwv kws kaav tebchaws Npanpiloos. Kuv yuav nrug nraim mej hab yuav paab mej kuas dlim ntawm nwg lub fwjchim."},{"bible_id":"1726","chapter_code":"JER.42","verse_code":"JER.42.12","label":"12","content":"Rua qhov kuv yog tug muaj txujkev hlub, kuv yuav ua kuas nwg muaj sab hlub mej hab tso mej rov moog tsev. Kuv yog tug TSWV kws has le ntawd.\u2019"},{"bible_id":"1726","chapter_code":"JER.42","verse_code":"JER.42.13+JER.42.14+JER.42.15","label":"13-15","content":"\u201cTabsis mej cov kws tseem nyob huv tebchaws Yudas, mej yuavtsum noog tug TSWV kws yog mej tug Vaajtswv lug, hab txaus sab nyob huv lub tebchaws nuav. Mej tsi xob has tas, \u2018Peb yuav moog nyob nraag tebchaws Iziv, kuas peb tsi pum kev tsuv kev rog lossis tsi nov suab sis ntaus sis tua lossis tsi raug kev tshaib kev nqhes.\u2019 Yog mej has le nuav, tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, \u2018Yog mej txav txim sab moog nyob nraag tebchaws Iziv,"},{"bible_id":"1726","chapter_code":"JER.42","verse_code":"JER.42.16","label":"16","content":"tej kev tsuv kev rog kws mej ntshai yuav lug raug mej, hab kev tshaib kev nqhes kws mej txhawj yuav caum tau mej, mej yuav tuag taag rua nraag tebchaws Iziv."},{"bible_id":"1726","chapter_code":"JER.42","verse_code":"JER.42.17","label":"17","content":"Txhua tug kws txav txim sab tsiv moog rua nraag tebchaws Iziv, yuav tuag taag rua nav ntaaj nav rag lossis kev tshaib kev nqhes lossis kaab mob kev nkeeg. Puab yuav tsi muaj ib tug tsiv dlim txujkev puamtsuaj kws kuv tso lug rua puab ntawd le.\u2019"},{"bible_id":"1726","chapter_code":"JER.42","verse_code":"JER.42.18","label":"18","content":"\u201cTug TSWV kws yog cov Yixalayees tug Vaajtswv has tas, \u2018Kuv txujkev chim hab npautawg tau phwj tuaj raug cov tuabneeg kws nyob huv lub nroog Yeluxalees le caag, ces kuv txujkev chim hab npautawg yuav phwj lug raug mej thaus mej tsiv moog nyob nraag tebchaws Iziv ib yaam le ntawd, mej yuav raug txobthuam hab luas yuav tuav mej lub npe foom tsi zoo, luas yuav ntshai hab tsi xaav pum mej; hab mej yuav tsi tau rov lug pum lub tebchaws nuav ntxiv le lawm.\u2019 \u201d"},{"bible_id":"1726","chapter_code":"JER.42","verse_code":"JER.42.19","label":"19","content":"Kuv has ntxiv tas, \u201cTug TSWV kuas mej cov kws seem nyob huv tebchaws Yudas nuav, tsi xob tsiv moog rua nraag tebchaws Iziv. Yog le ntawd, nub nua kuv ntuag mej"},{"bible_id":"1726","chapter_code":"JER.42","verse_code":"JER.42.20","label":"20","content":"has tas, mej tau ua yuam kev lawm. Mej kuas kuv thov tug TSWV kws yog peb tug Vaajtswv paab mej, hab mej coglug has tas, mej yuav ua txhua yaam lawv le tug TSWV tej lug saamfwm."},{"bible_id":"1726","chapter_code":"JER.42","verse_code":"JER.42.21","label":"21","content":"Nwgnuav kuv tub qha txhua yaam rua mej lawm, tabsis mej tsi noog tug TSWV kws yog peb tug Vaajtswv tej lug kws nwg khaiv kuv tuaj qha rua mej nuav le."},{"bible_id":"1726","chapter_code":"JER.42","verse_code":"JER.42.22","label":"22","content":"Yog le ntawd kuas mej ncu has tas, mej yuav raug nav ntaaj nav rag, kev tshaib kev nqhes hab kaab mob kev nkeeg tuag taag rua huv lub tebchaws kws mej xaav moog nyob ntawd.\u201d"},{"bible_id":"1726","chapter_code":"JER.43","verse_code":"JER.43.1","label":"1","content":"Thaus kuv pav tug TSWV kws yog puab tug Vaajtswv tej lug txhua yaam kws nwg khaiv kuv moog qha rua puab taag."},{"bible_id":"1726","chapter_code":"JER.43","verse_code":"JER.43.2","label":"2","content":"Ces Axaliyas kws yog Hausaiyas tug tub, Kaleyas tug tub Yauhanaas, hab cov tuabneeg khaavtheeb txawm has rua kuv tas, \u201cKoj dlaag xwb. Tug TSWV kws yog peb tug Vaajtswv yeej tsi tau khaiv koj tuaj has kuas peb tsi xob tsiv moog nyob nraag tebchaws Iziv."},{"bible_id":"1726","chapter_code":"JER.43","verse_code":"JER.43.3","label":"3","content":"Yeej yog Neliyas tug tub Npalus rau tswvyim rua koj tuaj tawmtsaam peb, muab peb cob rua cov Npanpiloos kuas tua peb lossis nteg peb coj moog rua tim tebchaws Npanpiloos xwb.\u201d"},{"bible_id":"1726","chapter_code":"JER.43","verse_code":"JER.43.4","label":"4","content":"Yog le ntawd, tsi has Yauhanaas lossis cov thawj tubrog lossis cov pejxeem los yeej tsi noog tug TSWV kws yog puab tug Vaajtswv tej lug saamfwm kuas nyob tuabywv huv lub tebchaws Yudas le."},{"bible_id":"1726","chapter_code":"JER.43","verse_code":"JER.43.5","label":"5","content":"Ces Yauhanaas hab cov thawj tubrog txhaj coj cov pejxeem kws nyob huv lub tebchaws Yudas hab cov tuabneeg kws raug ntab tawm moog lwm tebchaws rov qaab lug ntawd huv tuabsi moog rua nraag tebchaws Iziv lawm:"},{"bible_id":"1726","chapter_code":"JER.43","verse_code":"JER.43.6","label":"6","content":"tsi has cov txivneej, tej quaspuj mivnyuas, vaajntxwv cov ntxhais, cov tuabneeg kws tug thawj tubrog Nenpuxaladaas tso rua Nkedaliyas saib, coj Npalus hab kuv nrug puab moog."},{"bible_id":"1726","chapter_code":"JER.43","verse_code":"JER.43.7","label":"7","content":"Puab tsi noog tug TSWV tej lug saamfwm, puab moog nyob rua nraag tebchaws Iziv hab moog nyob rua huv lub nroog Tapahes."},{"bible_id":"1726","chapter_code":"JER.43","verse_code":"JER.43.8","label":"8","content":"Thaus peb nyob ntawm Tapahes, tug TSWV has rua kuv tas,"},{"bible_id":"1726","chapter_code":"JER.43","verse_code":"JER.43.9","label":"9","content":"\u201cKoj ca le muab ib cov pobzeb luj lug faus rua huv plawv txujkev kws pua roj maab  kws moog rua ntawm Vaajntxwv Falaus lub loog kws nyob huv lub nroog Tapahes. Koj ua le nuav rua cov Yudas saib ntsoov."},{"bible_id":"1726","chapter_code":"JER.43","verse_code":"JER.43.10","label":"10","content":"Koj qha rua puab has tas, kuv yog tug TSWV kws yog cov Yixalayees tug Vaajtswv kws muaj Fwjchim Luj kawg nkaus, yuav coj kuv tug tubkhai kws yog Vaajntxwv Nenpukajnexales kws kaav tebchaws Npanpiloos tuaj rua ntawm thaaj chaw nuav, hab nwg  yuav teeb nwg lub zwmtxwv hab tsaa nwg lub tsevntaub rua sau cov pobzeb kws koj  faus nuav."},{"bible_id":"1726","chapter_code":"JER.43","verse_code":"JER.43.11","label":"11","content":"Nenpukajnexales yuav tuaj tua yeej lub tebchaws Iziv, cov tuabneeg kws teem tseg kuas tuag rua kaab mob kev nkeeg, yuav tuag rua kaab mob kev nkeeg, cov kws teem tseg kuas raug nteg, yuav raug luas nteg hab cov kws teem tseg kuas tuag rua nav ntaaj nav rag, yuav tuag rua nav ntaaj nav rag."},{"bible_id":"1726","chapter_code":"JER.43","verse_code":"JER.43.12","label":"12","content":"Kuv yuav hlawv cov Iziv tej tuamtsev kws puab teev puab tej vaajtswv, hab tug vaajntxwv kws kaav tebchaws Npanpiloos yuav muab puab tej vaajtswv hlawv lossis coj moog. Tug yug yaaj ntxhua nwg tej rig kuas tuv tuag taag le caag, ces tug vaajntxwv kws kaav tebchaws Npanpiloos yuav tuaj muab lub tebchaws Iziv nuav rhuav kuas dlu lug le ntawd, hab nwg yuav rov kaaj sab lug moog lawm."},{"bible_id":"1726","chapter_code":"JER.43","verse_code":"JER.43.13","label":"13","content":"Nwg yuav rhuav tej ncej zeb tseemceeb ntawm lub nroog Heli-aupulis huv tebchaws Iziv, hab hlawv tej tuamtsev kws cov Iziv pe puab tej vaajtswv povtseg.\u201d"},{"bible_id":"1726","chapter_code":"JER.44","verse_code":"JER.44.1","label":"1","content":"Tug TSWV has rua kuv txug cov Yudas kws nyob huv tebchaws Iziv huv lub nroog Midaules, lub nroog Tapahes, lub nroog Meefis hab cov nroog kws nyob rua saab qaabteb huv tebchaws Iziv."},{"bible_id":"1726","chapter_code":"JER.44","verse_code":"JER.44.2","label":"2","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, \u201cMej tub pum tej kev puamtsuaj kws kuv tso lug raug lub nroog Yeluxalees hab tej nroog kws nyob huv tebchaws Yudas lawm. Txawm yog nwgnuav los tseem puag taag hab tsi muaj tuabneeg nyob,"},{"bible_id":"1726","chapter_code":"JER.44","verse_code":"JER.44.3","label":"3","content":"rua qhov cov tuabneeg kws nyob huv tej nroog ntawd ua kev phem kev qas ua rua kuv chim. Puab tua tsaj hlawv fij rua luas tej vaajtswv hab pe tej vaajtswv kws tsi has puab lossis mej hab mej cov yawmkoob tsi tau pe dlua le."},{"bible_id":"1726","chapter_code":"JER.44","verse_code":"JER.44.4","label":"4","content":"Kuv yeej tso kuv cov tubkhai kws yog cov cevlug qha mej ua ntu zug, kuas mej tsi xob ua tej kev phem kev qas kws kuv ntxub ntawd."},{"bible_id":"1726","chapter_code":"JER.44","verse_code":"JER.44.5","label":"5","content":"Tabsis mej tsi quavntsej lossis tsi noog kuv tej lug. Mej tsi tso mej tej kev phem kev qas lossis kev tua tsaj hlawv fij rua luas tej vaajtswv tseg le."},{"bible_id":"1726","chapter_code":"JER.44","verse_code":"JER.44.6","label":"6","content":"Yog le ntawd, kuv txhaj laub kuv txujkev chim hab npautawg lug rua tej nroog huv tebchaws Yudas hab tej kev huv lub nroog Yeluxalees, hab tso suavtawg hlawv tej ntawd kuas kub nyab taag. Tej nroog ntawd txhaj puamtsuaj taag nyob qhuav nkuag lug txug naj nub nua."},{"bible_id":"1726","chapter_code":"JER.44","verse_code":"JER.44.7","label":"7","content":"\u201cYog le ntawd, nwgnuav kuv yog tug TSWV kws yog cov Yixalayees tug Vaajtswv kws muaj Fwjchim Luj kawg nkaus nug mej le nuav: vim le caag mej pheej ua tej kev phem kev qas ntawd. Puas yog mej xaav ca cov txivneej, cov quaspuj, cov hluas hab cov mivnyuas mog raug kev puamtsuaj kuas tsi seem ib tug le?"},{"bible_id":"1726","chapter_code":"JER.44","verse_code":"JER.44.8","label":"8","content":"Vim le caag mej pheej pe mlom hab tua tsaj hlawv fij rua luas tej vaajtswv huv tebchaws Iziv kws mej lug nyob ua rua kuv chim? Puas yog mej ua le nuav kuas mej raug kev puamtsuaj rua txhua tsaav tuabneeg thoob nplajteb txobthuam hab tuav mej lub npe foom tsi zoo?"},{"bible_id":"1726","chapter_code":"JER.44","verse_code":"JER.44.9","label":"9","content":"Mej tsi ncu txug tej kev phem kev qas kws mej cov yawmkoob, cov vaajntxwv kws kaav tebchaws Yudas hab puab cov quaspuj, mej hab mej tej quaspuj tau ua nyob huv tebchaws Yudas hab ntawm tej kev huv lub nroog Yeluxalees lawm los?"},{"bible_id":"1726","chapter_code":"JER.44","verse_code":"JER.44.10","label":"10","content":"Tabsis mej yeej tsi txu mej lub fwjchim lug txug naj nub nwgnuav le. Mej tsi fwm kuv lossis ua mej lub neej lawv le tej kevcai kws kuv muab cob rua mej hab mej cov yawmkoob lawm."},{"bible_id":"1726","chapter_code":"JER.44","verse_code":"JER.44.11","label":"11","content":"\u201cYog le ntawd, kuv yog tug TSWV kws yog cov Yixalayees tug Vaajtswv kws muaj Fwjchim Luj kawg nkaus, yuav tawmtsaam mej hab rhuav kuas cov Yudas puamtsuaj."},{"bible_id":"1726","chapter_code":"JER.44","verse_code":"JER.44.12","label":"12","content":"Kuv yuav ua kuas cov Yudas kws txav txim sab tsiv moog nyob nraag tebchaws Iziv, tsi has tug hlub tug yau raug puamtsuaj taag. Puab yuav tuag rua nav ntaaj nav rag lossis kev tshaib kev nqhes. Luas yuav ntshai puab, txobthuam puab hab tuav puab lub npe foom tsi zoo."},{"bible_id":"1726","chapter_code":"JER.44","verse_code":"JER.44.13","label":"13","content":"Kuv yuav rau txim rua txhua tug kws lug nyob huv tebchaws Iziv, ib yaam le kuv tso kev tsuv kev rog, kev tshaib kev nqhes hab kaab mob kev nkeeg lug rau txim rua lub nroog Yeluxalees,"},{"bible_id":"1726","chapter_code":"JER.44","verse_code":"JER.44.14","label":"14","content":"tsi pub cov Yudas kws seem hab tsiv lug nyob huv tebchaws Iziv tsiv dlim le. Puab yuav tsi muaj ib tug tau rov moog rua tebchaws Yudas kws puab xaav rov moog nyob. Yuav tsi muaj leejtwg tau rov moog nyob, tsuas tshwj cov kws raug luas nteg moog lawm xwb txhaj tau rov moog.\u201d"},{"bible_id":"1726","chapter_code":"JER.44","verse_code":"JER.44.15","label":"15","content":"Cov txivneej kws paub has tas, puab cov quaspuj tua tsaj hlawv fij rua luas tej vaajtswv hab cov quaspuj kws sawv ntawd, hab cov quaspuj Yudas kws nyob huv tebchaws Iziv saab qaabteb, ua ib paab coob heev tuaj has rua kuv tas,"},{"bible_id":"1726","chapter_code":"JER.44","verse_code":"JER.44.16","label":"16","content":"\u201cPeb tsi leeg paub tej lug kws koj tuav tug TSWV lub npe tuaj has rua peb."},{"bible_id":"1726","chapter_code":"JER.44","verse_code":"JER.44.17","label":"17","content":"Peb yuav ua txhua yaam lawv le peb tau has lawm tas peb yuav ua. Peb yuav tua tsaj hlawv fij rua peb tug vaajtswv kws yog Nam Vaajntxwv Ntuj, hab yuav laub cawv txiv maab fij rua nwg ib yaam le peb cov yawmkoob, peb cov vaajntxwv hab peb cov thawjcoj ibtxwm ua huv cov Yudas tej nroog hab ntawm tej kev huv lub nroog Yeluxalees. Ces peb yuav muaj zaub mov nplua mag. Peb yuav vaammeej hab tsi txomnyem le."},{"bible_id":"1726","chapter_code":"JER.44","verse_code":"JER.44.18","label":"18","content":"Tabsis txij thaus peb tseg tsi tua tsaj hlawv fij rua tug Nam Vaajntxwv Ntuj, hab tsi laub cawv txiv maab fij rua nwg lawm, ces peb tsi muaj dlaabtsi hab peb cov tuabneeg tuag taag rua nav ntaaj nav rag hab kev tshaib kev nqhes lawm.\u201d"},{"bible_id":"1726","chapter_code":"JER.44","verse_code":"JER.44.19","label":"19","content":"Cov quaspuj has ntxiv tas, \u201cThaus peb puab ncuav ci, peb puab tej lub zoo le tug Nam Vaajntxwv Ntuj, tua tsaj hlawv fij rua nwg hab laub cawv txiv maab fij rua nwg los peb tej quasyawg yeej pum zoo peb ua le ntawd!\u201d"},{"bible_id":"1726","chapter_code":"JER.44","verse_code":"JER.44.20","label":"20","content":"Kuv txhaj has rua cov txivneej hab cov quaspuj kws tuaj has le ntawd rua kuv tas,"},{"bible_id":"1726","chapter_code":"JER.44","verse_code":"JER.44.21","label":"21","content":"\u201cTej khoom kws mej, mej cov yawmkoob, mej cov vaajntxwv, mej cov thawjcoj hab cov tuabneeg kws nyob huv tebchaws Yudas coj tuaj fij rua huv cov Yudas tej nroog hab ntawm tej kev huv lub nroog Yeluxalees, mej xaav has tas, tug TSWV tsi paub lossis tsi ncu qaab tej ntawd lawm nua los?"},{"bible_id":"1726","chapter_code":"JER.44","verse_code":"JER.44.22","label":"22","content":"Mej lub tebchaws puamtsuaj tsi muaj tuabneeg nyob lug txug naj nub nua, tub yog vim tug TSWV tsi xaav saib tej kev phem kev qas hab kev nkauj kev nraug kws mej ua. Luas yuav ntshai mej, txobthuam mej hab tuav mej lub npe foom tsi zoo."},{"bible_id":"1726","chapter_code":"JER.44","verse_code":"JER.44.23","label":"23","content":"Tej kev puamtsuaj nuav lug raug mej, vim mej tua tsaj hlawv fij rua luas tej vaajtswv, hab ua txhum rua tug TSWV hab tsi noog nwg tej lug saamfwm.\u201d"},{"bible_id":"1726","chapter_code":"JER.44","verse_code":"JER.44.24+JER.44.25","label":"24-25","content":"Kuv qha rua mej hab cov quaspuj suavdlawg, kuas mej paub tej kws tug TSWV kws yog cov Yixalayees tug Vaajtswv kws muaj Fwjchim Luj kawg nkaus has rua cov Yudas kws tseem nyob huv tebchaws Iziv has tas, \u201cMej hab mej tej quaspuj tau coglug rua Nam Vaajntxwv Ntuj lawm. Mej coglug has tas, mej yuav fij khoom rua nwg, hab laub cawv txiv maab fij rua nwg, mej tub ua lawv le mej tej lug cog tseg rua nwg. Tau lawm lauj! Ca le ceev mej tej lug cog tseg hab ua le ntawd rua nwg!"},{"bible_id":"1726","chapter_code":"JER.44","verse_code":"JER.44.26","label":"26","content":"Tabsis mej ca le noog kuv kws yog tug TSWV kws muaj Fwjchim Luj kawg nkaus tuav kuv lub npe coglug rua mej cov Yixalayees kws nyob huv tebchaws Iziv nuav: kuv yuav tsi pub mej tuav kuv lub npe coglug has tas, \u2018Kuv tuav tug TSWV kws muaj sa nyob hab kaav ib puas tsaav yaam lub npe coglug!\u2019"},{"bible_id":"1726","chapter_code":"JER.44","verse_code":"JER.44.27","label":"27","content":"Kuv yuav saib ntsoov tsi pub kuas mej vaammeej, tabsis yuav ca kuas mej puamtsuaj. Mej yuav tuag taag, tsi has tuag rua nav ntaaj nav rag lossis tuag rua kaab mob kev nkeeg, moog txug nub kws mej tsi tshuav ib tug le."},{"bible_id":"1726","chapter_code":"JER.44","verse_code":"JER.44.28","label":"28","content":"Tabsis mej cov qee leej yuav dlim tsi tuag rua huv tebchaws Iziv hab yuav tau rov moog rua peg tebchaws Yudas. Cov kws dlim ntawd yuav paub has tas leejtwg tej lug txhaj yog lug tseeb. Kuv tej lug lossis puab tej."},{"bible_id":"1726","chapter_code":"JER.44","verse_code":"JER.44.29","label":"29","content":"Kuv kws yog tug TSWV yuav muab ib yaam ua cim lug qha rua mej paub has tas, kuv yuav rau txim rua mej hab ua kuas mej puamtsuaj rua ntawm qhov chaw nuav, mej txhaj paub has tas muaj tseeb lawv le kuv tej lug tag."},{"bible_id":"1726","chapter_code":"JER.44","verse_code":"JER.44.30","label":"30","content":"Kuv yuav muab Falaus Haufelas kws kaav tebchaws Iziv cob rua nwg cov yeebncuab kws xaav muab nwg tua povtseg, ib yaam le kuv muab Vaajntxwv Xedekiyas kws kaav tebchaws Yudas cob rua Vaajntxwv Nenpukajnexales kws kaav tebchaws Npanpiloos kws yog Xedekiyas tug yeebncuab kws xaav muab nwg tua povtseg.\u201d"},{"bible_id":"1726","chapter_code":"JER.45","verse_code":"JER.45.1","label":"1","content":"Tom qaab kws Yauxiyas tug tub Yehauyakees ua vaajntxwv kaav tebchaws Yudas tau plaub xyoos lawm, kuv pav tug TSWV tej lug txhua lu rua Neliyas tug tub Npalus sau rua huv thooj ntawv."},{"bible_id":"1726","chapter_code":"JER.45","verse_code":"JER.45.2","label":"2","content":"Tug TSWV kws yog cov Yixalayees tug Vaajtswv has tas, \u201cNpalus,"},{"bible_id":"1726","chapter_code":"JER.45","verse_code":"JER.45.3","label":"3","content":"Koj has tas, \u2018Kuv tiv tsi taug lawm! Kuv tub raug kev txomnyem los tug TSWV tseem tsub kev nyuaj sab ntxiv rua kuv. Kuv naj nub quaj qaug zug taag tsi tau su le.\u2019"},{"bible_id":"1726","chapter_code":"JER.45","verse_code":"JER.45.4","label":"4","content":"\u201cTabsis kuv kws yog tug TSWV yuav muab tej kws kuv ua rhuav hab dlob tej kws kuv cog povtseg. Kuv yuav ua le ntawd kuas thoob plawg lub nplajteb."},{"bible_id":"1726","chapter_code":"JER.45","verse_code":"JER.45.5","label":"5","content":"Koj pheej yuav nrhav kev tau zoo rua koj xwb nua los? Koj tsi xob ua le ntawd, kuv yuav tso kev puamtsuaj lug raug tuabneeg nplajteb; tabsis txawm yog koj nyob qhov twg los koj yuav dlim hab tau txujsa. Kuv yog tug TSWV kws has le ntawd.\u201d"},{"bible_id":"1726","chapter_code":"JER.46","verse_code":"JER.46.1","label":"1","content":"Tug TSWV has rua kuv txug tej tsaav tuabneeg,"},{"bible_id":"1726","chapter_code":"JER.46","verse_code":"JER.46.2","label":"2","content":"yog xub has txug cov Iziv. Tug TSWV has txug Falaus Nekaus kws yog cov Iziv tug vaajntxwv cov tubrog kws Vaajntxwv Nenpukajnexales kws kaav tebchaws Npanpiloos tuaj tua yeej huv lub nroog Kakhemis kws nyob ze ntawm tug Dlej Efalates, yog xyoo plaub kws Yehauyakhees ua vaajntxwv kaav tebchaws Yudas:"},{"bible_id":"1726","chapter_code":"JER.46","verse_code":"JER.46.3","label":"3","content":"\u201cCov Iziv cov thawj tubrog qw has tas, \u2018Ca le npaaj mej tej thaiv nav ntaaj kuas txhij moog ntaus rog!"},{"bible_id":"1726","chapter_code":"JER.46","verse_code":"JER.46.4","label":"4","content":"Muab eeb pem rua mej tej neeg hab caij; ca le ntoo mom hlau hab moog sawv ua tej kaab! Huv mej tej muv hab naav mej tej tsho hlau!\u2019 \u201d"},{"bible_id":"1726","chapter_code":"JER.46","verse_code":"JER.46.5","label":"5","content":"Tabsis tug TSWV nug has tas, \u201cKuv pum dlaabtsi? Puab ntshai hab thim rov qaab; puab cov tubrog raug tua ua rua puab ntshai hab tsiv tsi saib qaab le."},{"bible_id":"1726","chapter_code":"JER.46","verse_code":"JER.46.6","label":"6","content":"Txawm yog cov kws dlha ceev heev los yeej tsiv tsi dlhau, cov tubrog los tsiv tsi dlim. Puab dlawm hab qaug taag rua ntawm tug Dlej Efalates saab qaumteb."},{"bible_id":"1726","chapter_code":"JER.46","verse_code":"JER.46.7","label":"7","content":"Leejtwg txhaj yuav sawv taug nphau nphwv ib yaam le tug Dlej Niles, hab ib yaam le tug dlej kws fuam puv nkaus ntug?"},{"bible_id":"1726","chapter_code":"JER.46","verse_code":"JER.46.8","label":"8","content":"Tub yog Iziv sawv nphau quas nphwv ib yaam le tug Dlej Niles, hab ib yaam le tug dlej kws fuam puv nkaus ntug. Iziv has tas, \u2018Kuv yuav fuam hab nyaab lub nplajteb; kuv yuav rhuav tej nroog hab tej tuabneeg kws nyob huv kuas puamtsuaj taag."},{"bible_id":"1726","chapter_code":"JER.46","verse_code":"JER.46.9","label":"9","content":"Tej neeg ca le dlha moog hab tej tsheb ca le ndlog! Ca le txhij cov Sudaas hab cov Linpias tej tubrog kws nqaa tej thaiv nav ntaaj, hab cov Lidias tej tubrog kws txawj tua neevnti moog.\u2019 \u201d"},{"bible_id":"1726","chapter_code":"JER.46","verse_code":"JER.46.10","label":"10","content":"Nub nua yog tug TSWV kws kaav ib puas tsaav yaam hab muaj Fwjchim Luj kawg nkaus nub: Nub nua nwg yuav ua pauj; nub nua nwg yuav rau txim rua nwg cov yeebncuab nwg raab ntaaj yuav noj puab tej nqaj kuas tsau, hab haus puab tej ntshaav kuas txaus sab. Nub nua tug TSWV kws muaj Fwjchim Luj kawg nkaus muab cov kws nwg tua tuag lawm coj moog fij rua ntawm tug Dlej Efalates saab qaumteb."},{"bible_id":"1726","chapter_code":"JER.46","verse_code":"JER.46.11","label":"11","content":"Cov Iziv, mej ca le moog rua peg Nkile-as hab nrhav tshuaj rua mej! Mej tej tshuaj tsi zoo hab khu tsi tau mej tej mob."},{"bible_id":"1726","chapter_code":"JER.46","verse_code":"JER.46.12","label":"12","content":"Txhua tsaav tuabneeg nov mej tej kev txaajmuag; hab txhua tug nov mej quaj. Tej tubrog sis dlawm qaug rua huv aav."},{"bible_id":"1726","chapter_code":"JER.46","verse_code":"JER.46.13","label":"13","content":"Thaus Vaajntxwv Nenpukajnexales kws kaav tebchaws Npanpiloos tuaj tua tebchaws Iziv, tug TSWV has rua kuv tas,"},{"bible_id":"1726","chapter_code":"JER.46","verse_code":"JER.46.14","label":"14","content":"\u201cKoj ca le moog qha rua lub nroog Midaules, lub nroog Meefis hab lub nroog Tapahes huv tebchaws Iziv has tas, \u2018Mej ca le npaaj sis tua, rua qhov yuav muaj kev tsuv kev rog tuaj ua kuas mej puamtsuaj."},{"bible_id":"1726","chapter_code":"JER.46","verse_code":"JER.46.15","label":"15","content":"Vim le caag mej tug vaajtswv Anpis kws muaj fwjchim qaug lawm? Tub yog tug TSWV muab tsoo tawg taag lawm!\u2019"},{"bible_id":"1726","chapter_code":"JER.46","verse_code":"JER.46.16","label":"16","content":"Mej cov tubrog dlawm qaug taag lawm. Mej ib leeg has rua ib leeg tas, \u2018Peb ca le rov moog tsev, moog cuag peb cov tuabneeg, peb txhaj dlim yeebncuab tej nav ntaaj nav rag!\u2019"},{"bible_id":"1726","chapter_code":"JER.46","verse_code":"JER.46.17","label":"17","content":"\u201cPuab tis dlua ib lub npe tshab rua Falaus kws yog cov Iziv tug vaajntxwv hu ua, \u2018Tug kws ua tsi tau dlaabtsi, ca nwg lub sijhawm dlhau moog.\u2019"},{"bible_id":"1726","chapter_code":"JER.46","verse_code":"JER.46.18","label":"18","content":"Kuv yog tug TSWV kws muaj Fwjchim Luj kawg nkaus kws yog Vaajntxwv, hab kuv yog Vaajtswv tug kws muaj sa nyob. Lub Roob Tanpaus sawv sab tshaaj tej hauv roob hab lub Roob Kalemees sawv sab tshaaj havtxwv le caag, tug kws yuav tuaj tawmtsaam mej muaj zug npaum le ntawd."},{"bible_id":"1726","chapter_code":"JER.46","verse_code":"JER.46.19","label":"19","content":"Cov Iziv, mej ca le sawbsim, luas yuav tuaj nteg mej moog, Meefis yuav ua suabpuam tsi muaj tuabneeg nyob."},{"bible_id":"1726","chapter_code":"JER.46","verse_code":"JER.46.20","label":"20","content":"Iziv zoo ib yaam le tug xyuas nyuj kws zoo nkauj heev, tabsis ib tug yoov nyuj yuav tuaj saab qaumteb tuaj tum nwg."},{"bible_id":"1726","chapter_code":"JER.46","verse_code":"JER.46.21","label":"21","content":"Txawm yog tej tubrog kws nwg ndlav tuaj paab nwg los tsuas zoo ib yaam le tug xyuas nyuj ntawd. Puab tiv tsi taug tej kev sis ntaus sis tua; puab thim tsiv rov qaab. Nub kws puab raug kev puamtsuaj tub lug txug lawm, yog nub kws puab raug txav txim."},{"bible_id":"1726","chapter_code":"JER.46","verse_code":"JER.46.22","label":"22","content":"Thaus yeebncuab cov tubrog tuaj ze lawm, cov Iziv tsiv nrov xuav ib yaam le naab ndlaug, yeebncuab nqaa taus tuaj tua cov Iziv ib yaam le ntuv ntoo"},{"bible_id":"1726","chapter_code":"JER.46","verse_code":"JER.46.23","label":"23","content":"hab ib yaam le luas ntuv zoov. Yeebncuab cov tubrog coob heev yeej suav tsi txheeb le; puab cov tubrog coob tshaaj tej kooj txomfaav."},{"bible_id":"1726","chapter_code":"JER.46","verse_code":"JER.46.24","label":"24","content":"Cov Iziv raug kev txaajmuag; puab yuav swb cov tuabneeg kws tuaj saab qaumteb tuaj. Kuv yog tug TSWV kws has le ntawd.\u201d"},{"bible_id":"1726","chapter_code":"JER.46","verse_code":"JER.46.25","label":"25","content":"Tug TSWV kws yog cov Yixalayees tug Vaajtswv kws muaj Fwjchim Luj kawg nkaus has tas, \u201cKuv yuav rau txim rua Amoos kws yog Thenpes tug vaajntxwv, cov Iziv, puab tej vaajtswv hab puab tej vaajntxwv. Kuv muab Falaus kws kaav tebchaws Iziv hab txhua tug kws tuaj nwg tog"},{"bible_id":"1726","chapter_code":"JER.46","verse_code":"JER.46.26","label":"26","content":"cob rua Vaajntxwv Nenpukajnexales kws kaav tebchaws Npanpiloos hab cov tubrog kws xaav muab nwg tua povtseg. Tom qaab ntawd, yuav muaj tuabneeg rov qaab lug nyob huv tebchaws Iziv, ib yaam le yaav taag lug lawm. Kuv yog tug TSWV kws has le ntawd.\u201d"},{"bible_id":"1726","chapter_code":"JER.46","verse_code":"JER.46.27","label":"27","content":"\u201cKuv tsaav tuabneeg, mej tsi xob ntshai, tsaav tuabneeg Yixalayees, mej tsi xob txhawj! Kuv yuav paab mej cov kws luas nteg moog nyob rua lub tebchaws kws dleb heev. Mej yuav tau rov lug tsev hab nyob kaaj sab lug; mej yuav nyob tso sab lug hab tsi muaj leejtwg ua rua mej ntshai."},{"bible_id":"1726","chapter_code":"JER.46","verse_code":"JER.46.28","label":"28","content":"Kuv yuav lug cuag mej hab cawm mej. Kuv yuav rhuav txhua tsaav tuabneeg kws kuv ntab mej moog nrug nyob kuas puamtsuaj, tabsis kuv yuav tsi ca kuas mej puamtsuaj. Kuv yuav rau txim rua mej, tabsis thaus kuv rau txim rua mej, kuv yuav ua ncaaj. Kuv yog tug TSWV kws has le ntawd.\u201d"},{"bible_id":"1726","chapter_code":"JER.47","verse_code":"JER.47.1","label":"1","content":"Ua ntej Falaus tuaj tua lub nroog Nkaxas, tug TSWV has rua kuv txug cov Filitees."},{"bible_id":"1726","chapter_code":"JER.47","verse_code":"JER.47.2","label":"2","content":"Nwg has tas, \u201cMej saib, dlej yuav nphau nphwv saab qaumteb tuaj hab yuav kuav ib yaam le dlej nyaab. Dlej yuav nyaab puv nkaus lub tebchaws hab txhua yaam, yuav nyaab tej nroog hab tej tuabneeg huv tuabsi. Tej tuabneeg yuav quaj qw thov kev paab, tuabneeg thoob nplajteb txhua tug yuav quaj qhuav sab qhawv."},{"bible_id":"1726","chapter_code":"JER.47","verse_code":"JER.47.3","label":"3","content":"Puab yuav nov tej suab neeg dlha nrov, tej tsheb neeg caij tua rog hab tej lug tsheb nrov dloog dlaj. Tej nam tej txiv yuav tsiv tsi tig saib puab tej mivnyuas; puab tej npaab yuav tsaug dlai vag."},{"bible_id":"1726","chapter_code":"JER.47","verse_code":"JER.47.4","label":"4","content":"Tub txug lub sijhawm kws rhuav cov Filitees kuas puamtsuaj lawm, kuv yuav txav lub nroog Tiles hab lub nroog Xidoos kev paab cov Filitees kws seem. Rua qhov kuv kws yog tug TSWV yuav rhuav cov Filitees kws nyob lawv ntug havtxwv Keletes kuas puamtsuaj."},{"bible_id":"1726","chapter_code":"JER.47","verse_code":"JER.47.5","label":"5","content":"Cov tuabneeg kws nyob huv Nkaxas yuav quaj ntsuag, cov tuabneeg kws nyob huv Asekeloos puamtsuaj taag lawm. Cov Filitees yuav quaj ntsuag moog txug thaus twg?"},{"bible_id":"1726","chapter_code":"JER.47","verse_code":"JER.47.6","label":"6","content":"Mej ca le qw has tas, \u2018Tug TSWV raab ntaaj! Thaus twg koj maam le tseg tsi tua tuabneeg? Ca le rov moog rua huv koj lub naab hab su!\u2019"},{"bible_id":"1726","chapter_code":"JER.47","verse_code":"JER.47.7","label":"7","content":"Tabsis yuav ua le caag raab ntaaj txhaj su tau thaus kuv tseem kuas nwg ua num? Kuv saamfwm kuas nwg tua cov tuabneeg kws nyob huv lub nroog Asekeloos hab cov tuabneeg kws nyob lawv ntug havtxwv.\u201d"},{"bible_id":"1726","chapter_code":"JER.48","verse_code":"JER.48.1","label":"1","content":"Ntawm nuav yog tug TSWV kws muaj Fwjchim Luj kawg nkaus has txug lub tebchaws Mau-am: \u201cCov tuabneeg huv Nenpaus raug puamtsuaj, rua qhov puab tej nroog tub pob puag taag lawm! Luas txeeb tau lub nroog Kili-athayees, tsoo nwg tej chaw faajxwm pob taag, hab nwg cov pejxeem poob ntsejmuag kawg le;"},{"bible_id":"1726","chapter_code":"JER.48","verse_code":"JER.48.2","label":"2","content":"Mau-am lub koob meej kws nchaa moo lug pluj lawm, yeebncuab tub tuaj txeeb tau lub nroog Hesenpoos, puab yuav rhuav lub tebchaws Mau-am kuas puamtsuaj taag. Lub nroog Mamees los yuav puamtsuaj ib yaam nkaus, rua qhov yuav muaj tubrog tuaj tawmtsaam nwg."},{"bible_id":"1726","chapter_code":"JER.48","verse_code":"JER.48.3","label":"3","content":"Cov tuabneeg huv Haulunayees yuav quaj qw has tas: \u2018Kev nruj tsiv! Kev puamtsuaj!\u2019"},{"bible_id":"1726","chapter_code":"JER.48","verse_code":"JER.48.4","label":"4","content":"\u201cMau-am tub raug puamtsuaj taag lawm; ca le noog cov mivnyuas yau tej suab quaj."},{"bible_id":"1726","chapter_code":"JER.48","verse_code":"JER.48.5","label":"5","content":"Nov puab tej suab seev taug kev moog rua peg lub nroog Luhis; tej suab quaj txomnyem taug kev moog rua nraag lub nroog Haulunayees."},{"bible_id":"1726","chapter_code":"JER.48","verse_code":"JER.48.6","label":"6","content":"Puab has tas, \u2018Ca le tsiv tag kuas mej dlim! Dlha ib yaam le tug neeg luav qus kws nyob tom taj suabpuam!\u2019"},{"bible_id":"1726","chapter_code":"JER.48","verse_code":"JER.48.7","label":"7","content":"\u201cMau-am, koj ca sab rua koj tug zug hab koj txujkev npluanuj, tabsis nwgnuav koj tub swb lawm; koj tug mlom Khemaus yuav raug luas coj nrug nwg cov numtswv hab cov povthawj moog rua lwm lub tebchaws."},{"bible_id":"1726","chapter_code":"JER.48","verse_code":"JER.48.8","label":"8","content":"Tsi muaj ib lub nroog yuav dlim kev puamtsuaj le, tej haav hab tej taj nraag puavleej yuav raug kev puamtsuaj taag. Kuv yog tug TSWV kws has le ntawd."},{"bible_id":"1726","chapter_code":"JER.48","verse_code":"JER.48.9","label":"9","content":"Ca le muab ib dlaim laag zeb npug Mau-am; rua qhov nwg tub yuav puamtsuaj. Nwg tej nroog los yuav puamtsuaj taag, tsi muaj tuabneeg nyob le lawm.\u201d"},{"bible_id":"1726","chapter_code":"JER.48","verse_code":"JER.48.10","label":"10","content":"(Tug kws tsi ua tug TSWV teg num ntawm lub sab dlawb paug, yuav raug foom tsi zoo! Tug kws tsi tua cov Mau-am lawv le tug TSWV has, tug ntawd yuav raug foom tsi zoo!)"},{"bible_id":"1726","chapter_code":"JER.48","verse_code":"JER.48.11","label":"11","content":"Tug TSWV has tas, \u201cMau-am yeej ibtxwm tau zoo nyob tso sab plhuav, tsi raug luas nteg moog rua lwm lub tebchaws. Mau-am zoo ib yaam le cov cawv txiv maab kws luas tshwj tseg tsi muab theej ib lub hub rua ib lub. Cov cawv txiv maab tseem qaab hab tsw qaab ntxag le qub."},{"bible_id":"1726","chapter_code":"JER.48","verse_code":"JER.48.12","label":"12","content":"\u201cYog le ntawd, nwgnuav tub txug lub sijhawm kws kuv yuav tso tuabneeg tuaj muab Mau-am laub povtseg ib yaam le laub cawv txiv maab. Puab yuav muab cov cawv txiv maab laub povtseg kuas tej hub khoob lug ca, hab yuav muab tej hub tsoo kuas tawg taag."},{"bible_id":"1726","chapter_code":"JER.48","verse_code":"JER.48.13","label":"13","content":"Ces cov Mau-am yuav poob ntsejmuag vim puab tug vaajtswv Khemaus ib yaam le cov Yixalayees poob ntsejmuag vim tug vaajtswv Npethes kws puab ca sab rua."},{"bible_id":"1726","chapter_code":"JER.48","verse_code":"JER.48.14","label":"14","content":"\u201cCov tuabneeg Mau-am, vim le caag mej khaav has tas mej cov tubrog ua tau hab muaj sab tawv ntaus rog?\u201d"},{"bible_id":"1726","chapter_code":"JER.48","verse_code":"JER.48.15","label":"15","content":"Mau-am hab nwg tej nroog tub raug puamtsuaj taag; nwg tej tub hluas kws ua tau heev los tub raug tua tuag taag lawm. Kuv yog tug TSWV kws yog vaajntxwv tug kws muaj Fwjchim Luj kawg nkaus, kuv has le ntawd."},{"bible_id":"1726","chapter_code":"JER.48","verse_code":"JER.48.16","label":"16","content":"Tej kev puamtsuaj kws yuav raug Mau-am tub lug ze lawm; hab tej kev puag ntsoog kws yuav raug nwg tub lug yuav txug."},{"bible_id":"1726","chapter_code":"JER.48","verse_code":"JER.48.17","label":"17","content":"\u201cMej cov kws nyob puagncig Mau-am, ca le quaj nyav nwg, mej txhua tug kws paub txug nwg lub koob meej ca le has tas; \u2018Mau-am lub fwjchim kws tswj teb kaav chaw tub pluj lawm, nwg lub meejmom hab nwg tug zug tsi muaj taag lawm!\u2019"},{"bible_id":"1726","chapter_code":"JER.48","verse_code":"JER.48.18","label":"18","content":"Cov tuabneeg kws nyob huv lub nroog Dinpoos, mej ca le txu fwjchim lug nyob rua huv aav; rua qhov Mau-am tug yeebncuab tub tuaj tawmtsaam mej lawm, nwg yuav rhuav mej tej chaw faajxwm kuas puamtsuaj taag."},{"bible_id":"1726","chapter_code":"JER.48","verse_code":"JER.48.19","label":"19","content":"Cov tuabneeg kws nyob huv lub nroog Alu-es, mej ca le moog sawv ntawm kev tog; hab nug cov tuabneeg kws tsiv lug kuas puab qha mej saib muaj xwm dlaabtsi."},{"bible_id":"1726","chapter_code":"JER.48","verse_code":"JER.48.20","label":"20","content":"Puab yuav teb mej has tas, \u2018Mau-am tub pob puag taag lawm; nwg poob ntsejmuag heev, ca le quaj nyav nwg. Ca le qha rua cov tuabneeg kws nyob lawv tug ntug Dlej Alenoos kuas paub has tas Mau-am tub puamtsuaj taag lawm.\u2019"},{"bible_id":"1726","chapter_code":"JER.48","verse_code":"JER.48.21","label":"21","content":"\u201cKev txav txim taabtom lug raug lub nroog Hauloos, lub nroog Yaxas, lub nroog Mefas,"},{"bible_id":"1726","chapter_code":"JER.48","verse_code":"JER.48.22","label":"22","content":"lub nroog Dinpoos, lub nroog Nenpaus, lub nroog Npethes Dilathayees,"},{"bible_id":"1726","chapter_code":"JER.48","verse_code":"JER.48.23","label":"23","content":"lub nroog Kili-athayees, lub nroog Npethes Nkamus, lub nroog Npethes Me-oos,"},{"bible_id":"1726","chapter_code":"JER.48","verse_code":"JER.48.24","label":"24","content":"lub nroog Keli-aus hab lub nroog Npauxelas kws nyob huv taj nraag. Kev txav txim tub lug raug cov nroog kws nyob huv tebchaws Mau-am tsi has dleb hab ze."},{"bible_id":"1726","chapter_code":"JER.48","verse_code":"JER.48.25","label":"25","content":"Mau-am tug zug tub ntaug hab nwg lub fwjchim tub pluj lawm. Kuv yog tug TSWV kws has le ntawd.\u201d"},{"bible_id":"1726","chapter_code":"JER.48","verse_code":"JER.48.26","label":"26","content":"Tug TSWV has tas, \u201cMuab cawv rua Mau-am haus kuas qaug, rua qhov nwg ntxeev sab rua kuv. Mau-am yuav dlaa nwg cov ntuav, ces tej tuabneeg yuav luag nwg."},{"bible_id":"1726","chapter_code":"JER.48","verse_code":"JER.48.27","label":"27","content":"Mau-am, koj puas ncu has tas, koj muab cov Yixalayees tso dlaaj tso luag? Koj ua rua puab ib yaam le puab yog tubsaab."},{"bible_id":"1726","chapter_code":"JER.48","verse_code":"JER.48.28","label":"28","content":"\u201cCov tuabneeg kws nyob huv tebchaws Mau-am, mej ca le tsiv tawm huv mej tej nroog moog nyob rua sau tej roob tsuas! Ua le tug nquab kws ua zeg rua ntawm rooj tsuas."},{"bible_id":"1726","chapter_code":"JER.48","verse_code":"JER.48.29","label":"29","content":"Mau-am khaavtheeb heev! Peb nov nwg tej lug khaavtheeb, tsaav fwjchim, muab hlub hab nwg xaav txug nwg xwb."},{"bible_id":"1726","chapter_code":"JER.48","verse_code":"JER.48.30","label":"30","content":"Kuv kws yog tug TSWV, kuv paub nwg lub sab kws khaavtheeb. Nwg tej lug khaav yog lug dlaag, hab nwg tej num tsi ruaj tsi khov."},{"bible_id":"1726","chapter_code":"JER.48","verse_code":"JER.48.31","label":"31","content":"Yog le ntawd, kuv yuav quaj cov Mau-am txhua tug, hab quaj cov tuabneeg huv Kis Heles."},{"bible_id":"1726","chapter_code":"JER.48","verse_code":"JER.48.32","label":"32","content":"Kuv yuav quaj cov tuabneeg Xinpemas heev dlua kuv quaj cov tuabneeg Yaxes. Lub nroog Ximas, koj zoo ib yaam le tsob txiv maab kws tej ceg hlaav dlhau Havtxwv Tuag moog txug lub nroog Yaxes. Tabsis nwgnuav koj tej txiv ntoo hab txiv maab kws sav thaus lub caij ntuj qhua tub raug luas muab rhuav puamtsuaj taag lawm."},{"bible_id":"1726","chapter_code":"JER.48","verse_code":"JER.48.33","label":"33","content":"Tej kev zoo sab hab kev lomzem raug tshem huv lub tebchaws Mau-am kws aav rog hab zoo qoob lawm. Kuv tsi pub kuas puab tsu tau kua txiv maab; yuav tsi muaj tuabneeg tsu kua txiv maab hab qw lomzem le lawm."},{"bible_id":"1726","chapter_code":"JER.48","verse_code":"JER.48.34","label":"34","content":"\u201cCov tuabneeg kws nyob huv Hesenpoos hab huv Ele-ales yuav tsaa suab quaj,  hab puab tej suab quaj yuav ntxhe moog txug lub nroog Yahas; cov tuabneeg Xau-as los nov puab tej suab quaj, puab tej suab quaj yuav nrov moog txug lub nroog Haulunayees hab lub nroog Elas-Selisiyas. Txawm yog tug Dlej Niles los yuav qhuav."},{"bible_id":"1726","chapter_code":"JER.48","verse_code":"JER.48.35","label":"35","content":"Kuv yuav txwv tsi pub cov Mau-am tua tsaj hlawv fij rua puab tej chaw teev mlom hab hlawv tshuaj tsw qaab rua puab tej vaajtswv. Kuv yog tug TSWV kws has le ntawd."},{"bible_id":"1726","chapter_code":"JER.48","verse_code":"JER.48.36","label":"36","content":"\u201cYog le ntawd, kuv lub sab txhaj quaj ntsuag rua cov Mau-am hab cov Kis Heles, ib yaam le tug tuabneeg kws tshuab zaaj raaj quaj ntsuag, rua qhov txhua yaam kws yog puab le tub pluj taag lawm."},{"bible_id":"1726","chapter_code":"JER.48","verse_code":"JER.48.37","label":"37","content":"Puab txhua tug chais puab tej plaubhau hab fwjtxwv. Puab hlais puab tej teg hab muab ntaub tsaaj lug npua."},{"bible_id":"1726","chapter_code":"JER.48","verse_code":"JER.48.38","label":"38","content":"Nyob rua sau cov Mau-am tej ruv tsev hab tom tej tshaav puam, tsi nov suab dlaabtsi le, tsuas yog nov tej suab quaj nyav nkaus xwb, rua qhov kuv ua rua Mau-am ntsoog taag, ib yaam le lub hub kws muab tsoo tawg taag, tsi muaj leejtwg xaav yuav."},{"bible_id":"1726","chapter_code":"JER.48","verse_code":"JER.48.39","label":"39","content":"Mau-am raug rhuav puamtsuaj hab poob ntsejmuag, nwg ca le tsaa suab hlo quaj! Mau-am puamtsuaj taag, ua rua txhua tsaav tuabneeg kws nyob puagncig nwg luag nwg plig heev. Kuv yog tug TSWV kws has le ntawd.\u201d"},{"bible_id":"1726","chapter_code":"JER.48","verse_code":"JER.48.40","label":"40","content":"Tug TSWV coglug has tas yuav muaj ib tsaav tuabneeg tuaj tua cov Mau-am ib yaam le tug dlaav yaa qwv ntxaj lug"},{"bible_id":"1726","chapter_code":"JER.48","verse_code":"JER.48.41","label":"41","content":"txeeb nwg tej nroog hab tej chaw faajxwm. Nub ntawd Mau-am tej tubrog yuav ntshai ib yaam le tug quaspuj yuav yug mivnyuas."},{"bible_id":"1726","chapter_code":"JER.48","verse_code":"JER.48.42","label":"42","content":"Mau-am yuav raug rhuav kuas puamtsuaj, tsi tau ua ib tsaav tuabneeg lawm, rua qhov nwg ntxeev sab rua kuv."},{"bible_id":"1726","chapter_code":"JER.48","verse_code":"JER.48.43","label":"43","content":"Tej kev txhawj ntshai, tej qhov hab tej vuj hlua tub cuab tog cov Mau-am kev lawm. Kuv yog tug TSWV kws has le ntawd."},{"bible_id":"1726","chapter_code":"JER.48","verse_code":"JER.48.44","label":"44","content":"Yog leejtwg tsiv kev txhawj ntshai, tug ntawd yuav poob qhov hab yog leejtwg nce tawm huv qhov lug, tug ntawd yuav maag vuj hlua, rua qhov tug TSWV tub npaaj kev puamtsuaj tog cov Mau-am lawm."},{"bible_id":"1726","chapter_code":"JER.48","verse_code":"JER.48.45","label":"45","content":"Cov tuabneeg kws tsi muaj leejtwg paab, tsiv moog nrhav chaw nkaum rua huv Hesenpoos, lub nroog kws yaav taag lug Vaajntxwv Xihoos kaav, tabsis suavtawg taabtom kub cig laam lug.  Suavtawg kub cov Mau-am kws nyam ua rog huv taj nraag moog rua sau tej hauv roob sab."},{"bible_id":"1726","chapter_code":"JER.48","verse_code":"JER.48.46","label":"46","content":"Mau-am raug puamtsuaj lawm! Cov tuabneeg kws pe tug mlom Khemaus raug puamtsuaj, hab puab tej tub tej ntxhais raug luas nteg coj moog rua lwm lub tebchaws lawm."},{"bible_id":"1726","chapter_code":"JER.48","verse_code":"JER.48.47","label":"47","content":"Tej kws has taag lug nuav yuav lug raug cov Mau-am, tabsis muaj ib nub tug TSWV yuav pub kuas cov Mau-am rov muaj kev vaammeej dlua."},{"bible_id":"1726","chapter_code":"JER.49","verse_code":"JER.49.1","label":"1","content":"Tug TSWV has rua cov Amoos has tas, \u201cCov Yixalayees tsi muaj tub los? Puab tsi muaj ib tug lug tuav puab lub tebchaws le los? Vim le caag puab ca cov tuabneeg kws pe tug mlom Maulej tuaj txeeb xeem Khas cheebtsaam aav rua puab nyob lawm?"},{"bible_id":"1726","chapter_code":"JER.49","verse_code":"JER.49.2","label":"2","content":"Tabsis tub txug lub sijhawm kws kuv ua kuas cov tuabneeg kws nyob huv lub nroog Lanpas nov tej suab sis ntaus sis tua, lub nroog ntawd yuav puamtsuaj hab tej zog kws nyob ibncig yuav kub nyab taag. Ces cov Yixalayees txhaj yuav txeeb tau puab lub tebchaws kws luas txeeb lawm rov lug."},{"bible_id":"1726","chapter_code":"JER.49","verse_code":"JER.49.3","label":"3","content":"Cov tuabneeg kws nyob huv lub nroog Hesenpoos, ca le tsaa suab quaj! Lub nroog A-is raug puamtsuaj lawm! Cov quaspuj kws nyob huv lub nroog Lanpas, ca le quaj ntsuag! Ca le npua ntaub tsaaj hab quaj ntsuag. Ca le moog moog lug lug tsi paub moog qhov twg! Luas yuav coj mej tug vaajtswv Maulej, cov povthawj hab cov numtswv moog rua lwm lub tebchaws."},{"bible_id":"1726","chapter_code":"JER.49","verse_code":"JER.49.4","label":"4","content":"Cov tuabneeg sab tsi ncaaj, vim le caag mej khaavtheeb ua luaj? Mej tug zug tub ntaug lawm. Vim le caag mej ca sab rua mej tug zug hab has tas, \u2018Yuav tsi muaj leejtwg tawmtsaam tau peb le?\u2019"},{"bible_id":"1726","chapter_code":"JER.49","verse_code":"JER.49.5","label":"5","content":"Kuv yuav tso kev txhawj ntshai txhua phaab tuaj rua mej, mej txhua tug nyag taug nyag fuas sav tsiv, mej moog nyob qhov twg los yuav tsi muaj leejtwg sau mej rov lug nyob ua ke le lawm."},{"bible_id":"1726","chapter_code":"JER.49","verse_code":"JER.49.6","label":"6","content":"\u201cTabsis tom qaab ntawd kuv yuav ua kuas cov Amoos rov vaammeej dlua. Kuv yog tug TSWV kws has le ntawd.\u201d"},{"bible_id":"1726","chapter_code":"JER.49","verse_code":"JER.49.7","label":"7","content":"Tug TSWV kws muaj Fwjchim Luj kawg nkaus has txug cov Edoos has tas, \u201cCov Edoos txawm tsi muaj ib tug ntse le los? Puab cov tuavxaam tsi paub qha puab le los? Puab tej tswvyim pluj taag lawm los?"},{"bible_id":"1726","chapter_code":"JER.49","verse_code":"JER.49.8","label":"8","content":"Cov tuabneeg Dedaas, mej ca le tsiv hab tig hlo rov qaab! Ca le tsiv moog nkaum! Kuv yuav rhuav Exaus cov xeebntxwv kuas puamtsuaj taag, rua qhov tub txug lub sijhawm kws kuv rau txim rua puab lawm."},{"bible_id":"1726","chapter_code":"JER.49","verse_code":"JER.49.9","label":"9","content":"Thaus tuabneeg dle txiv maab puab tseg ibtxha ca rua ntawm txuj maab, hab yog tubsaab tuaj thaus tsaus ntuj, puab tsuas nyag tej kws puab xaav yuav xwb."},{"bible_id":"1726","chapter_code":"JER.49","verse_code":"JER.49.10","label":"10","content":"Tabsis thaus kuv  rhuav Exaus cov xeebntxwv, kuv yuav tsi tseg ib qhov chaw rua puab nkaum le. Kuv ua le ntawd kuas puab tsi tau chaw nraim cev. Cov Edoos puamtsuaj taag tsi tshuav ib tug seem le."},{"bible_id":"1726","chapter_code":"JER.49","verse_code":"JER.49.11","label":"11","content":"Tseg mej tej mivnyuas ntsuag rua kuv, kuv yuav tu hab tsomkwm puab. Mej cov puj ntsuag los kuas puab tso sab rua kuv."},{"bible_id":"1726","chapter_code":"JER.49","verse_code":"JER.49.12","label":"12","content":"\u201cTxawm yog cov kws tsi xaav raug txim los yuav raug txim. Mej xaav has tas, mej yuav tsi raug txav txim nua los? Yeej tsi tau le! Mej yuavtsum raug txim xwb!"},{"bible_id":"1726","chapter_code":"JER.49","verse_code":"JER.49.13","label":"13","content":"Kuv coglug has tas, lub nroog Npauxelas yuav ua suabpuam hab ua chaw rua luas ntshai tsi xaav pum; tej tuabneeg dlua kev yuav txobthuam hab tuav nwg lub npe foom tsi zoo; hab tej zog kws nyob ibncig los yuav puamtsuaj taag. Kuv yog tug TSWV kws has le ntawd.\u201d"},{"bible_id":"1726","chapter_code":"JER.49","verse_code":"JER.49.14","label":"14","content":"Kuv has tas, \u201cEdoos, kuv tub nov tug TSWV tso tuabneeg xaa xuv moog rua ntau tsaav tuabneeg kuas sau puab tej tubrog tuaj tawmtsaam mej lawm."},{"bible_id":"1726","chapter_code":"JER.49","verse_code":"JER.49.15","label":"15","content":"Tug TSWV yuav ua kuas mej qaug zug, hab tsi muaj leejtwg fwm mej."},{"bible_id":"1726","chapter_code":"JER.49","verse_code":"JER.49.16","label":"16","content":"Mej txujkev khaavtheeb dlaag ntxag mej, tsi muaj leejtwg fwm mej le mej xaav. Txawm yog mej yuav nyob sau tej roob tsuas hab sau tej roob sab; nyob sab ib yaam le tej dlaav yaa los tug TSWV yuav chua kuas mej poob lug. Kuv yog tug TSWV kws has le ntawd.\u201d"},{"bible_id":"1726","chapter_code":"JER.49","verse_code":"JER.49.17","label":"17","content":"Tug TSWV has tas, \u201cTxujkev puamtsuaj kws yuav lug raug cov Edoos txaus ntshai heev, ua rua txhua tug tuabneeg kws dlua kev ceeb hab ntshai kawg le."},{"bible_id":"1726","chapter_code":"JER.49","verse_code":"JER.49.18","label":"18","content":"Txujkev puamtsuaj kws raug cov Edoos zoo ib yaam le tej kws lug raug lub nroog Xaudoos hab lub nroog Kaumaulas, hab tej zej zog kws nyob puagncig ntawd, yuav tsi muaj tuabneeg lug nyob le lawm. Kuv yog tug TSWV kws has le ntawd."},{"bible_id":"1726","chapter_code":"JER.49","verse_code":"JER.49.19","label":"19","content":"Kuv yuav ua kuas cov Edoos tsiv tawm huv puab lub tebchaws moog, thaus puab tsi nwm ib yaam le tug tsuv ntxhuav tawm huv thaaj haav zoov ntawm ntug Dlej Yauladees moog rua huv lub tshaav zaub ntaag. Ces tug thawjcoj kws kuv xaiv yuav tau kaav lub tebchaws. Leejtwg txhaj yuav pev tau kuv? Leejtwg txhaj yuav muaj cuabkaav nrug kuv sis tw? Tug thawjcoj twg txhaj yuav tawmtsaam yeej kuv?"},{"bible_id":"1726","chapter_code":"JER.49","verse_code":"JER.49.20","label":"20","content":"Yog le ntawd, mej ca le noog tej kws kuv npaaj sab yuav ua rua cov Edoos hab cov tuabneeg kws nyob huv lub nroog Temas. Luas yuav coj puab tej mivnyuas moog, yuav ua rua txhua tug ntshai heev."},{"bible_id":"1726","chapter_code":"JER.49","verse_code":"JER.49.21","label":"21","content":"Thaus Edoos puamtsuaj, hab lub nplajteb ua zug koog, hab yuav nov puab lub suab quaj nrov moog txug nraag Havtxwv Lab."},{"bible_id":"1726","chapter_code":"JER.49","verse_code":"JER.49.22","label":"22","content":"Yeebncuab yuav tuaj tua lub nroog Npauxelas, ib yaam le tug dlaav yaa qwv ntxaj lug. Nub ntawd Edoos tej tubrog yuav ntshai ib yaam le tug quaspuj kws yuav yug mivnyuas.\u201d"},{"bible_id":"1726","chapter_code":"JER.49","verse_code":"JER.49.23","label":"23","content":"Tug TSWV has txug lub nroog Damaxes le nuav: \u201cThaus cov tuabneeg kws nyob huv lub nroog Hamas hab Alepas nov tej xuv tsi zoo, puab yuav txhawj hab ntxhuv sab heev. Kev txhawj hab kev ntxhuv sab ua rua puab lub sab nyob tsi tug ib yaam le havtxwv ndlaas."},{"bible_id":"1726","chapter_code":"JER.49","verse_code":"JER.49.24","label":"24","content":"Cov tuabneeg kws nyob huv lub nroog Damaxes qaug zug, ntshai hab tsiv moog lawm. Puab mob hab txomnyem sab ib yaam le tug quaspuj kws mob plaab yuav yug mivnyuas."},{"bible_id":"1726","chapter_code":"JER.49","verse_code":"JER.49.25","label":"25","content":"Lub nroog kws ibtxwm nto npe hab muaj kev lomzem  tub puamtsuaj taag lawm."},{"bible_id":"1726","chapter_code":"JER.49","verse_code":"JER.49.26","label":"26","content":"Nub ntawd nwg tej tub hluas yuav raug tua tuag rua ntawm tej kev hab lub nroog, hab nwg tej tubrog yuav puamtsuaj taag."},{"bible_id":"1726","chapter_code":"JER.49","verse_code":"JER.49.27","label":"27","content":"Kuv yuav hlawv lub nroog Damaxes tej ntsaa yeej, hab suavtawg yuav kub Vaajntxwv Npeehadas lub loog. Kuv yog tug TSWV kws muaj Fwjchim Luj kawg nkaus has le ntawd.\u201d"},{"bible_id":"1726","chapter_code":"JER.49","verse_code":"JER.49.28","label":"28","content":"Tug TSWV has txug xeem Kedas hab cheebtsaam Haxaules kws Vaajntxwv Nenpukajnexales kws kaav tebchaws Npanpiloos tuaj tua yeej has tas, \u201cCa le moog tua xeem Kedas hab rhuav cov tuabneeg kws nyob saab nubtuaj kuas puamtsuaj taag!"},{"bible_id":"1726","chapter_code":"JER.49","verse_code":"JER.49.29","label":"29","content":"Ca le moog fuab puab tej tsevntaub, tej yaaj tej tshis, tej ntaub vuv tsev hab txhua yaam kws muaj nyob huv puab tej tsevntaub. Caab puab tej ntxhuav moog hab has rua puab tas, \u2018Tej kev txhawj ntshai tuaj vij mej lawm lauj!\u2019 \u201d"},{"bible_id":"1726","chapter_code":"JER.49","verse_code":"JER.49.30","label":"30","content":"Tug TSWV has tas, \u201cCov tuabneeg kws nyob huv lub nroog Haxaules, mej ca le tsiv moog nkaus kuas dleb. Vaajntxwv Nenpukajnexales kws kaav tebchaws Npanpiloos tub tuaj vij hab yuav tua mej. Nwg has tas,"},{"bible_id":"1726","chapter_code":"JER.49","verse_code":"JER.49.31","label":"31","content":"\u2018Peb ca le moog tua cov tuabneeg kws nyob tso sab lug! Puab lub nroog tsi muaj roojvaag lossis tsi xauv hab tsi muaj dlaabtsi thaiv le.\u2019"},{"bible_id":"1726","chapter_code":"JER.49","verse_code":"JER.49.32","label":"32","content":"\u201cCa le caab taagnrho puab tej ntxhuav hab tej yaaj tej tshis moog. Kuv yuav muab cov tuabneeg kws txav puab tej plaubhau tuab tuab lu lawv tsiv ri sua rua txhua txujkev, hab kuv yuav tso kev puamtsuaj txhua phaab lug raug puab."},{"bible_id":"1726","chapter_code":"JER.49","verse_code":"JER.49.33","label":"33","content":"Lub nroog Haxaules yuav ua suabpuam moog ibtxhis, ua chaw rua tej maa lug nyob. Yuav tsi muaj tuabneeg nyob huv ntxiv lawm. Kuv yog tug TSWV kws has le ntawm.\u201d"},{"bible_id":"1726","chapter_code":"JER.49","verse_code":"JER.49.34","label":"34","content":"Thaus Xedekiyas ua vaajntxwv kaav tebchaws Yudas tau tsi ntev, tug TSWV kws muaj Fwjchim Luj kawg nkaus has rua kuv txug cov Elames has tas,"},{"bible_id":"1726","chapter_code":"JER.49","verse_code":"JER.49.35","label":"35","content":"\u201cKuv yuav muab cov tubrog Elames kws tua neevnti kws ua rua cov Elaas muaj zug heev tua kuas tuag taag."},{"bible_id":"1726","chapter_code":"JER.49","verse_code":"JER.49.36","label":"36","content":"Kuv yuav tso cua ntsawj plaub ceg kaum ntuj tuaj tawmtsaam cov Elames, hab kuv lawv nwg cov tuabneeg kuas tsiv ri sua moog rua txhua qhov, tsi muaj ib lub tebchaws kws nwg tsaav tuabneeg tsi tau moog nyob le."},{"bible_id":"1726","chapter_code":"JER.49","verse_code":"JER.49.37","label":"37","content":"Kuv yuav ua kuas cov Elames ntshai puab cov yeebncuab kws xaav muab puab tua povtseg. Vim kuv txujkev chim, kuv yuav ua kuas cov Elaas puamtsuaj, hab tso tubrog tuaj tua puab moog txug thaus puab tu noob taag."},{"bible_id":"1726","chapter_code":"JER.49","verse_code":"JER.49.38","label":"38","content":"Kuv yuav rhuav puab cov vaajntxwv hab cov thawjcoj kuas puamtsuaj taag hab txawb kuv lub zwmtxwv rua qhov ntawd."},{"bible_id":"1726","chapter_code":"JER.49","verse_code":"JER.49.39","label":"39","content":"Tabsis tom qaab ntawd, kuv yuav pub kuas cov Elames rov vaammeej dlua. Kuv yog tug TSWV kws has le ntawd.\u201d"},{"bible_id":"1726","chapter_code":"JER.50","verse_code":"JER.50.1","label":"1","content":"Tug TSWV has rua kuv txug lub nroog Npanpiloos hab nwg cov tuabneeg le nuav:"},{"bible_id":"1726","chapter_code":"JER.50","verse_code":"JER.50.2","label":"2","content":"\u201cKoj ca le qha rua txhua tsaav tuabneeg! Tshaajtawm rua suavdlawg! Ca le tsaa chij hab tshaajtawm kuas suavdlawg paub! Tsi xob zais ib yaam dlaabtsi le! Npanpiloos swb lawm! Luas tub muab nwg tug vaajtswv Madus tsoo tawg taag lawm! Npanpiloos tej mlom raug rhuav poob ntsejmuag; nwg tej mlom kws phem qas raug tsoo tawg taag!"},{"bible_id":"1726","chapter_code":"JER.50","verse_code":"JER.50.3","label":"3","content":"\u201cMuaj ib tsaav tuabneeg kws nyob rua saab qaumteb yuav tuaj tua lub nroog Npanpiloos, kuas ua suabpuam taag. Tej tuabneeg hab tej tsaj txhu yuav tsiv taag tsi nyob huv lawm.\u201d"},{"bible_id":"1726","chapter_code":"JER.50","verse_code":"JER.50.4","label":"4","content":"Tug TSWV has tas, \u201cThaus txug lub sijhawm ntawd, cov Yixalayees hab cov Yudas yuav quaj lug nrhav kuv kws yog puab tug Vaajtswv."},{"bible_id":"1726","chapter_code":"JER.50","verse_code":"JER.50.5","label":"5","content":"Puab yuav nug txujkev kws moog rua huv lub nroog Xi-oos hab taug txujkev ntawd moog. Puab yuav nrug kuv coglug ruaj khov moog ibtxhis tsi rhuav le lawm."},{"bible_id":"1726","chapter_code":"JER.50","verse_code":"JER.50.6","label":"6","content":"\u201cKuv tsaav tuabneeg zoo ib yaam le paab yaaj kws tug yug yaaj ca puab moog yuam kev rua sau tej roob. Puab moog ib lub roob rua ib lub roob ib yaam le paab yaaj kws nrhav tsi tau kev rov lug tsev."},{"bible_id":"1726","chapter_code":"JER.50","verse_code":"JER.50.7","label":"7","content":"Txhua tug kws ntsib puab muab puab tua. Puab cov yeebncuab has tas, \u2018Cov Yixalayees ua txhum rua tug TSWV, yog le ntawd tej kws peb ua yeej tsi txhum hab. Puab cov yawmkoob yeej ibtxwm ca sab rua tug TSWV. Tsimnyog puab muab sab npuab tug TSWV hab.\u2019"},{"bible_id":"1726","chapter_code":"JER.50","verse_code":"JER.50.8","label":"8","content":"\u201cCov Yixalayees, mej ca le tsiv tawm huv lub nroog Npanpiloos moog! Ca le tso lub tebchaws nuav tseg! Mej ca le ua cov kws xub tsiv ntaag!"},{"bible_id":"1726","chapter_code":"JER.50","verse_code":"JER.50.9","label":"9","content":"Kuv yuav tshoov tej tsaav tuabneeg nyob saab qaumteb kws muaj zug heev ua ib paab tuaj tawmtsaam lub nroog Npanpiloos; puab yuav tuaj tsheej kev tuaj tua hab txeeb tau lub tebchaws Npanpiloos; puab yog cov kws tua neevnti ncaaj heev, puab tua tsi saav le."},{"bible_id":"1726","chapter_code":"JER.50","verse_code":"JER.50.10","label":"10","content":"Luas yuav tuaj fuab lub nroog Npanpiloos. Cov tuabneeg kws tuaj fuab yuav nqaa txhua yaam zoo kws puab xaav yuav moog. Kuv yog tug TSWV kws has le ntawd.\u201d"},{"bible_id":"1726","chapter_code":"JER.50","verse_code":"JER.50.11","label":"11","content":"Tug TSWV has tas, \u201cCov Npanpiloos, mej fuab kuv tsaav tuabneeg. Mej zoo sab hab txaus sab ib yaam le tug xyuas nyuj dlha tom tshaav zaub lossis ib yaam le tug txiv neeg xob kws hee quas lawg,"},{"bible_id":"1726","chapter_code":"JER.50","verse_code":"JER.50.12","label":"12","content":"tabsis mej lub nroog yuav poob ntsejmuag hab txaajmuag kawg le. Npanpiloos yuav poob qeg tshaaj txhua lub tebchaws huv tuabsi; nwg yuav ua suabpuam qhuav nkig nkuav tsi muaj dlej."},{"bible_id":"1726","chapter_code":"JER.50","verse_code":"JER.50.13","label":"13","content":"Vim kuv txujkev chim, Npanpiloos raug rhuav puamtsuaj taag tsi muaj tuabneeg nyob; tej tuabneeg kws dlua kev yuav ceeb hab xaav tsi thoob."},{"bible_id":"1726","chapter_code":"JER.50","verse_code":"JER.50.14","label":"14","content":"\u201cCov tuabneeg kws tua neevnti yuav tuaj sawv ua tsheej phaj vij tua lub nroog Npanpiloos. Ca le tua mej tej xub neevnti rua huv Npanpiloos, rua qhov nwg tau ua txhum rua kuv kws yog tug TSWV lawm."},{"bible_id":"1726","chapter_code":"JER.50","verse_code":"JER.50.15","label":"15","content":"Ca le qw hab dlha moog vij lub nroog! Nwgnuav Npanpiloos tub lug thawj lawm. Luas tub rhuav nwg tej ntsaa yeej pob taag lawm.  Kuv taabtom ua pauj cov Npanpiloos, yog le ntawd, mej ca le ua pauj cov Npanpiloos, hab ua rua puab ib yaam le puab tau ua rua lwm tsaav tuabneeg lawm."},{"bible_id":"1726","chapter_code":"JER.50","verse_code":"JER.50.16","label":"16","content":"Tsi xob cog hab sau qoob huv lub tebchaws ntawd le. Lwm tsaav tuabneeg kws nyob huv lub tebchaws ntawd yuav ntshai tej tubrog kws tuaj tua lub nroog Npanpiloos, puab yuav ca le rov qaab moog tsev.\u201d"},{"bible_id":"1726","chapter_code":"JER.50","verse_code":"JER.50.17","label":"17","content":"Tug TSWV has tas, \u201cCov Yixalayees zoo ib yaam le paab yaaj kws tsuv ntxhuav caum tawg tsiv ri sua. Thawj zag puab raug tug vaajntxwv kws kaav tebchaws Axilias tua, hab tom qaab ntawd puab raug Vaajntxwv Nenpukajnexales kws kaav tebchaws Npanpiloos cua puab tej pobtxhaa."},{"bible_id":"1726","chapter_code":"JER.50","verse_code":"JER.50.18","label":"18","content":"Vim le ntawd, kuv yog tug TSWV kws yog cov Yixalayees tug Vaajtswv kws muaj Fwjchim Luj kawg nkaus yuav rau txim rua Vaajntxwv Nenpukajnexales hab nwg lub tebchaws ib yaam le kuv rau txim rua tug vaajntxwv kws kaav tebchaws Axilias."},{"bible_id":"1726","chapter_code":"JER.50","verse_code":"JER.50.19","label":"19","content":"Kuv yuav coj cov Yixalayees rov lug rua huv puab lub tebchaws. Puab yuav tau noj tej qoob kws puab cog rua sau Roob Kalemees hab ntawm cheebtsaam Npasaas, hab tau noj tej qoob kws yog puab cog rua cheebtsaam Efalayees hab Nkile-as."},{"bible_id":"1726","chapter_code":"JER.50","verse_code":"JER.50.20","label":"20","content":"Thaus txug lub sijhawm ntawd, cov Yixalayees yuav tsi ua txhum, hab cov Yudas yuav tsi ua kev phem kev qas, rua qhov kuv yuav zaam txim rua cov tuabneeg kws kuv tseg puab txujsa. Kuv yog tug TSWV kws has le ntawd.\u201d"},{"bible_id":"1726","chapter_code":"JER.50","verse_code":"JER.50.21","label":"21","content":"Tug TSWV has tas, \u201cCa le moog tua lub tebchaws Melathayees hab cov tuabneeg Pekaus, tua hab rhuav kuas puab puamtsuaj taag.  Ca le ua txhua yaam lawv le kuv saamfwm rua mej. Kuv yog tug TSWV kws has le ntawd."},{"bible_id":"1726","chapter_code":"JER.50","verse_code":"JER.50.22","label":"22","content":"Nov tej suab sis ntaus sis tua nrov thoob tebchaws, hab muaj kev puamtsuaj luj heev."},{"bible_id":"1726","chapter_code":"JER.50","verse_code":"JER.50.23","label":"23","content":"Npanpiloos muab rauj tsoo lub nplajteb tawg ntsoog ntxawg, nwgnuav raab rauj ntawd tub tawg taag lawm. Tej xwm kws raug lub tebchaws Npanpiloos ua rua txhua tsaav tuabneeg thoob nplajteb ceeb luj kawg le."},{"bible_id":"1726","chapter_code":"JER.50","verse_code":"JER.50.24","label":"24","content":"Npanpiloos, koj sawv tawmtsaam kuv, nwgnuav koj tub maag lub vuj hlua kws kuv cuab tog koj kev lawm; txawm le ntawd los koj tub tsi paub le."},{"bible_id":"1726","chapter_code":"JER.50","verse_code":"JER.50.25","label":"25","content":"Kuv tub qheb lub chaw kws ntim kuv tej cuabyeej ua rog, vim kuv txujkev chim, kuv txhaj rhu tej ntawd tawm, rua qhov kuv yog tug TSWV kws muaj Fwjchim Luj kawg nkaus hab kaav ib puas tsaav yaam, kuv muaj num tseemceeb ua nyob huv tebchaws Npanpiloos."},{"bible_id":"1726","chapter_code":"JER.50","verse_code":"JER.50.26","label":"26","content":"Ca le puav tua txhua phaab tuaj hab tsoo lub txhaab rau khoom kuas tawg; sau tej khoom kws puab fuab tau lug teeb ua tej pawg ib yaam le tej pawg nplej! Ca le rhuav lub tebchaws kuas puamtsuaj, tsi xob tseg ib yaam dlaabtsi le."},{"bible_id":"1726","chapter_code":"JER.50","verse_code":"JER.50.27","label":"27","content":"Ca le tua puab tej tubrog! Ca le muab puab tua kuas tuag taag! Cov Npanpiloos raug puamtsuaj lawm! Tub txug lub sijhawm rau txim rua puab lawm!\u201d"},{"bible_id":"1726","chapter_code":"JER.50","verse_code":"JER.50.28","label":"28","content":"(Cov tuabneeg kws tsiv huv tebchaws Npanpiloos rov lug rua huv lub nroog Yeluxalees, puab has tas tug TSWV kws yog peb tug Vaajtswv tau ua pauj rua cov Npanpiloos, vim tej kws puab tau ua tsi zoo rua nwg lub Tuamtsev.)"},{"bible_id":"1726","chapter_code":"JER.50","verse_code":"JER.50.29","label":"29","content":"\u201cCa le has kuas cov tuabneeg kws txawj tua neevnti nqaa puab tej neevnti hab xub vug moog tawmtsaam lub nroog Npanpiloos. Ca le moog vij lub nroog hab tsi pub ib tug twg tsiv dlim le. Ua pauj rua nwg lawv le tej kws nwg tau ua lawm, hab ua phem rua puab lawv le nwg tau ua rua lwm tug lawm, rua qhov nwg khaavtheeb tawmtsaam kuv kws yog cov Yixalayees tug TSWV kws dlawbhuv."},{"bible_id":"1726","chapter_code":"JER.50","verse_code":"JER.50.30","label":"30","content":"Yog le ntawd, nwg tej tub hluas yuav raug tua tuag taag rua ntawm tej kev huv nroog, hab taagnrho nwg cov tubrog yuav raug tua tuag taag rua nub ntawd. Kuv yog tug TSWV kws has le ntawd."},{"bible_id":"1726","chapter_code":"JER.50","verse_code":"JER.50.31","label":"31","content":"\u201cNpanpiloos, koj lub sab puv nkaus kev khaavtheeb, yog le ntawd, kuv kws yog tug TSWV kws muaj Fwjchim Luj kawg nkaus hab kaav ib puas tsaav yaam yuav tawmtsaam koj. Tub txug lub sijhawm kws kuv rau txim rua koj lawm!"},{"bible_id":"1726","chapter_code":"JER.50","verse_code":"JER.50.32","label":"32","content":"Koj tsaav tuabneeg kws khaavtheeb yuav dlawm hab qaug, tsi muaj leejtwg paab tsaa koj sawv le. Kuv yuav hlawv koj tej nroog hab ib puas tsaav yaam kws nyob puagncig ntawd kuas kub nyab taag.\u201d"},{"bible_id":"1726","chapter_code":"JER.50","verse_code":"JER.50.33","label":"33","content":"Tug TSWV kws muaj Fwjchim Luj kawg nkaus has tas, \u201cCov Yixalayees hab cov Yudas raug luas tsimtxom nyaav kawg. Cov kws nteg puab ntawd zuv puab nruj heev tsi pub puab moog qhov twg le."},{"bible_id":"1726","chapter_code":"JER.50","verse_code":"JER.50.34","label":"34","content":"Tabsis tug kws yuav tso puab dlim muaj zug heev, nwg lub npe hu ua tug TSWV kws muaj Fwjchim Luj kawg nkaus. Nwg yuav lug txav puab rooj plaub hab coj kev thaajyeeb lug rua lub nplajteb nuav, tabsis cov Npanpiloos yuav raug kev ntxhuv sab.\u201d"},{"bible_id":"1726","chapter_code":"JER.50","verse_code":"JER.50.35","label":"35","content":"Tug TSWV has tas, \u201cCa kev tuag lug raug Npanpiloos! Ca kev tuag lug raug nwg cov pejxeem, nwg cov numtswv hab nwg tej tub txawg tub ntse."},{"bible_id":"1726","chapter_code":"JER.50","verse_code":"JER.50.36","label":"36","content":"Ca kev tuag lug raug nwg cov cevlug cuav, vim puab ruag kawg le! Ca kev tuag lug raug nwg cov tubrog, ua rua puab ntshai kawg le!"},{"bible_id":"1726","chapter_code":"JER.50","verse_code":"JER.50.37","label":"37","content":"Ca le rhuav nwg tej neeg hab tsheb neeg kuas puamtsuaj! Ca kev tuag lug raug tej tubrog kws nwg ndlav tuaj paab, ua rua puab qaug zug! Ca le rhuav nwg tej txhaab nyaj hab fuab nwg tej nyaj moog."},{"bible_id":"1726","chapter_code":"JER.50","verse_code":"JER.50.38","label":"38","content":"Ca nwg lub tebchaws qhuav nkig nkuav, hab ua kuas nwg tej dlej tu nqhuab taag. Npanpiloos yog lub tebchaws kws muaj mlom ntau, txhaj ua rua suavdlawg qaug sab rua tej mlom ntawd."},{"bible_id":"1726","chapter_code":"JER.50","verse_code":"JER.50.39","label":"39","content":"\u201cYog le ntawd, tej tsaj nruab nraag, maa  hab tej noog tsi huv yuav lug nyob huv Npanpiloos. Txij nuav moog yaav tom ntej yuav tsi muaj tuabneeg moog nyob huv le lawm."},{"bible_id":"1726","chapter_code":"JER.50","verse_code":"JER.50.40","label":"40","content":"Tej kev puamtsuaj kws lug raug lub nroog Npanpiloos zoo ib yaam le tej kws lug raug lub nroog Xaudoos, lub nroog Kaumaulas hab tej zog miv kws nyob ibncig ntawd. Yuav tsi muaj tuabneeg lug nyob qhov ntawd le lawm. Kuv yog tug TSWV kws has le ntawd."},{"bible_id":"1726","chapter_code":"JER.50","verse_code":"JER.50.41","label":"41","content":"\u201cMuaj tuabneeg taabtom tuaj saab qaumteb tuaj, Yog tsaav tuabneeg kws muaj zug hab muaj ntau tug vaajntxwv taug kev dleb tuaj ua rog."},{"bible_id":"1726","chapter_code":"JER.50","verse_code":"JER.50.42","label":"42","content":"Puab npaaj rawv puab tej neevnti hab tej ntaaj. Puab limham hab tsi taabncuab leejtwg le. Puab caij neeg dlha nrov nroo ntwg tuaj tawmtsaam lub nroog Npanpiloos ib yaam le havtxwv ndlaas;"},{"bible_id":"1726","chapter_code":"JER.50","verse_code":"JER.50.43","label":"43","content":"Tug vaajntxwv kws kaav tebchaws Npanpiloos nov txug tej xwm nuav, ua rua nwg ob txhais npaab tsaug taag tsi muaj zug le lawm; kev ntxhuv sab ua rua nwg mob ib yaam le tug quaspuj kws mob plaab yug mivnyuas."},{"bible_id":"1726","chapter_code":"JER.50","verse_code":"JER.50.44","label":"44","content":"\u201cKuv yuav ua kuas cov Npanpiloos tsiv tawm huv puab lub nroog moog thaus puab tsi nwm ib yaam le tug tsuv ntxhuav kws tawm huv thaaj haav zoov ntawm ntug Dlej Yauladees moog rua huv lub tshaav zaub. Ces tug thawjcoj kws kuv xaiv yuav tau kaav lub tebchaws. Leejtwg txhaj yuav pev tau kuv? Leejtwg txhaj yuav muaj cuabkaav nrug kuv sis tw? Tug thawjcoj twg txhaj yuav tawmtsaam yeej kuv?"},{"bible_id":"1726","chapter_code":"JER.50","verse_code":"JER.50.45","label":"45","content":"Yog le ntawd, mej ca le noog tej kws kuv npaaj sab yuav ua rua lub nroog Npanpiloos hab nwg cov pejxeem. Luas yuav coj puab tej mivnyuas moog, ua rua txhua tug ntshai heev."},{"bible_id":"1726","chapter_code":"JER.50","verse_code":"JER.50.46","label":"46","content":"Thaus lub nroog Npanpiloos puamtsuaj lub nplajteb ua zug koog, hab txhua tsaav tuabneeg yuav nov nwg lub suab quaj.\u201d"},{"bible_id":"1726","chapter_code":"JER.51","verse_code":"JER.51.1","label":"1","content":"Tug TSWV has tas, \u201cKuv taabtom tso cua ntsawj kev puamtsuaj  lug tawmtsaam Npanpiloos hab nwg cov pejxeem."},{"bible_id":"1726","chapter_code":"JER.51","verse_code":"JER.51.2","label":"2","content":"Kuv yuav tso lwm tsaav tuabneeg tuaj rhuav Npanpiloos ib yaam le cua ntsawj tej quavnyaab. Nub kws kev puamtsuaj lug txug, hab puab yuav tuaj txhua phaab tuaj tua Npanpiloos kuas lub tebchaws nyob qhuav nkuag ca."},{"bible_id":"1726","chapter_code":"JER.51","verse_code":"JER.51.3","label":"3","content":"Tsi xob pub nwg cov tubrog tau sijhawm tua puab tej neevnti lossis naav puab tej rig tsho ua rog le. Tsi xob tseg tej tub hluas le. Tua cov tubrog kuas tuag taag!"},{"bible_id":"1726","chapter_code":"JER.51","verse_code":"JER.51.4","label":"4","content":"Puab yuav raug mob hab tuag rua ntawm tej kev huv puab tej nroog."},{"bible_id":"1726","chapter_code":"JER.51","verse_code":"JER.51.5","label":"5","content":"Kuv yog tug TSWV kws yog Vaajtswv tug kws muaj Fwjchim Luj kawg nkaus, txawm yog cov Yixalayees hab cov Yudas tau ua txhum tawmtsaam kuv kws yog puab tug Vaajtswv kws dlawbhuv los kuv tsi tso puab tseg."},{"bible_id":"1726","chapter_code":"JER.51","verse_code":"JER.51.6","label":"6","content":"Mej ca le tsiv tawm huv Npanpiloos moog! Tsiv tag kuas mej dlim! Tsi xob this cov Npanpiloos lub txim tuag. Nwgnuav kuv taabtom ua pauj hab rau txim rua cov Npanpiloos lawv le puab tsimnyog raug."},{"bible_id":"1726","chapter_code":"JER.51","verse_code":"JER.51.7","label":"7","content":"Npanpiloos zoo ib yaam le lub khob kub huv kuv txhais teg kws muab rua tuabneeg nplajteb haus kuas qaug. Txhua tsaav tuabneeg kws haus cov cawv huv lub khob ntawd ua rua puab tsi meejpem lawm."},{"bible_id":"1726","chapter_code":"JER.51","verse_code":"JER.51.8","label":"8","content":"Tsi nwm Npanpiloos ca le qaug hab puamtsuaj lawm. Ca le quaj ntsuag rua Npanpiloos! Ca le muab tshuaj qhwv nwg tej qhov txhaab, tej zag nyaj nwg yuav zoo."},{"bible_id":"1726","chapter_code":"JER.51","verse_code":"JER.51.9","label":"9","content":"Tej tuabneeg txawv tebchaws kws nyob ntawd has tas, \u2018Peb paab Npanpiloos, tabsis paab tsi tau, peb ca le rov qaab moog tsev. Vaajtswv rau txim nyaav heev rua Npanpiloos, nwg txhaj puamtsuaj lawm.\u2019 \u201d"},{"bible_id":"1726","chapter_code":"JER.51","verse_code":"JER.51.10","label":"10","content":"Tug TSWV has tas, \u201cKuv tsaav tuabneeg, mej ca le qw has tas, \u2018Peb cov kws nyob ntawm nwg saab xis ca le moog pav tej kws tug TSWV kws yog peb tug Vaajtswv tau ua lawm rua cov tuabneeg kws nyob huv Yeluxalees paub.\u2019 \u201d"},{"bible_id":"1726","chapter_code":"JER.51","verse_code":"JER.51.11","label":"11","content":"Tug TSWV tub tshoov cov vaajntxwv kws kaav tebchaws Medias sab, kuas tuaj rhuav tebchaws Npanpiloos lawv le nwg npaaj sab lawm. Rua qhov puab tau tuaj rhuav tug TSWV lub Tuamtsev, tug TSWV txhaj ua pauj rua puab. Cov thawj tubrog saamfwm has tas, \u201cMej ca le huv mej tej xub vug! Ca le nqaa mej tej thaiv nav ntaaj!"},{"bible_id":"1726","chapter_code":"JER.51","verse_code":"JER.51.12","label":"12","content":"Ca le kwv chij coj tubrog moog tsoo lub nroog Npanpiloos tej ntsaa yeej. Ca le tso tubrog moog zuv tej chaw faajxwm khov kho. Tso tubrog moog zuv kev tog kuas zoo!\u201d Tug TSWV tau ua rua cov Npanpiloos lawv le nwg tau has tseg lawm."},{"bible_id":"1726","chapter_code":"JER.51","verse_code":"JER.51.13","label":"13","content":"Muaj ntau tug dlej hab ntau lub qhov nyaj qhov kub nyob huv lub tebchaws ntawd, tabsis nwg lub sijhawm taag lawm, hab nwg txujsa tu lawm."},{"bible_id":"1726","chapter_code":"JER.51","verse_code":"JER.51.14","label":"14","content":"Tug TSWV kws muaj Fwjchim Luj kawg nkaus coglug has tas, nwg yuav coj tuabneeg coob heev ib yaam le cov kooj txomfaav tuaj tawmtsaam lub nroog Npanpiloos, puab yuav qw zoo sab rua qhov puab yeej lawm."},{"bible_id":"1726","chapter_code":"JER.51","verse_code":"JER.51.15","label":"15","content":"Tug TSWV tsim lub nplajteb lug ntawm nwg lub fwjchim; nwg tsim lub nplajteb lug ntawm nwg lub tswvyim; hab nthuav lub ntuj lug ntawm nwg txujkev txawj ntse."},{"bible_id":"1726","chapter_code":"JER.51","verse_code":"JER.51.16","label":"16","content":"Thaus tug TSWV has rua tej dlej sau nruab ntug, ces tej dlej txawm nrov nroo ntwg. Nwg ua kuas muaj fuab tsaus nti tim qaab ntug lug. Nwg ua kuas muaj tsaglig xub thaus lug naag, hab tso cua huv nwg lub txhaab tuaj ntsawj."},{"bible_id":"1726","chapter_code":"JER.51","verse_code":"JER.51.17","label":"17","content":"Tuabneeg txhua tug puavleej ruag hab tsi muaj kev txawj ntse; cov tuabneeg nchuav mlom yuav raug txaajmuag; rua qhov tej mlom kws puab nchuav tsi muaj sa hab cuav xwb."},{"bible_id":"1726","chapter_code":"JER.51","verse_code":"JER.51.18","label":"18","content":"Tej mlom ntawd tsi muaj qaabhau hab tsimnyog raug thuam; thaus tug TSWV lug txav txim rua puab, puab yuav puamtsuaj taag."},{"bible_id":"1726","chapter_code":"JER.51","verse_code":"JER.51.19","label":"19","content":"Yakhauj tug Vaajtswv tsi zoo le tej mlom ntawd; nwg yog tug kws tsim ib puas tsaav yaam, hab nwg xaiv cov Yixalayees lug ua nwg tsaav tuabneeg. Nwg lub npe hu ua tug TSWV kws muaj fwjchim luj kawg nkaus."},{"bible_id":"1726","chapter_code":"JER.51","verse_code":"JER.51.20","label":"20","content":"Tug TSWV has tas, \u201cNpanpiloos, koj yog kuv raab rauj kws yog kuv tej cuabyeej ua rog. Kuv siv koj tsoo ntau tsaav tuabneeg hab ntau lub tebchaws,"},{"bible_id":"1726","chapter_code":"JER.51","verse_code":"JER.51.21","label":"21","content":"tsoo cov tubrog caij neeg hab tej neeg, tsoo cov tsaav tsheb neeg hab tej tsheb neeg,"},{"bible_id":"1726","chapter_code":"JER.51","verse_code":"JER.51.22","label":"22","content":"tua cov txivneej hab cov quaspuj, tua cov laug hab cov hluas, tua tej mivnyuas tub hab tej mivnyuas ntxhais,"},{"bible_id":"1726","chapter_code":"JER.51","verse_code":"JER.51.23","label":"23","content":"tua cov tuabneeg yug yaaj hab puab tej yaaj, tua tej tub qoob tub loo hab puab tej neeg laij teb, tua tej tswvxeev hab tej numtswv huv tuabsi povtseg.\u201d"},{"bible_id":"1726","chapter_code":"JER.51","verse_code":"JER.51.24","label":"24","content":"Tug TSWV has tas, \u201cMej yuav pum kuv ua pauj rua Npanpiloos hab nwg cov pejxeem kws tau ua phem ua qas rua lub nroog Yeluxalees."},{"bible_id":"1726","chapter_code":"JER.51","verse_code":"JER.51.25","label":"25","content":"Npanpiloos, koj zoo ib yaam le lub hauv roob kws ua rua lub nplajteb puamtsuaj, tabsis kuv kws yog tug TSWV, kuv yog koj tug yeebncuab. Kuv yuav chua koj rua huv aav, hab ca koj dlaa qhov tshauv."},{"bible_id":"1726","chapter_code":"JER.51","verse_code":"JER.51.26","label":"26","content":"Tej pobzeb kws tawm ntawm koj lug, tsi muaj ib lub zoo coj moog ua tsev le, koj yuav ua suabpuam moog ibtxhis. Kuv yog tug TSWV kws has le ntawd."},{"bible_id":"1726","chapter_code":"JER.51","verse_code":"JER.51.27","label":"27","content":"\u201cCa le kwv chij txhij tubrog, hab tshuab raaj tshuab xyu kuas txhua tsaav tuabneeg npaaj moog ua rog tawmtsaam Npanpiloos! Has kuas lub tebchaws Alalaj, Minis hab Akenas cov tubrog coj ib cov neeg coob ib yaam le cov kooj txomfaav moog tua Npanpiloos hab tsaa ib tug ua tug thawjcoj moog tua rog."},{"bible_id":"1726","chapter_code":"JER.51","verse_code":"JER.51.28","label":"28","content":"Kuas txhua tsaav tuabneeg npaaj moog ua rog rua Npanpiloos. Ca le has kuas Medias cov vaajntxwv, puab cov thawjcoj, cov numtswv hab cov tubrog kws nyob huv tej tebchaws kws puab kaav tuaj."},{"bible_id":"1726","chapter_code":"JER.51","verse_code":"JER.51.29","label":"29","content":"Lub nplajteb qeeg ua zug koog, rua qhov tug TSWV ua rua Npanpiloos puamtsuaj ua suabpuam taag tsi muaj tuabneeg nyob lawv le nwg tau npaaj tseg lawm."},{"bible_id":"1726","chapter_code":"JER.51","verse_code":"JER.51.30","label":"30","content":"Npanpiloos tej tubrog tseg tsi sis tua lawm, puab nyob tuabywv huv tej yeej, rua qhov puab zug ntaug taag zoo le tej quaspuj xwb. Tej roojvaag nroog pob puag taag hab puab tej vaaj tse los kub nyab taag huv tuabsi lawm."},{"bible_id":"1726","chapter_code":"JER.51","verse_code":"JER.51.31","label":"31","content":"Cov tuabneeg moog tshaab xu rua tug vaajntxwv kws kaav Npanpiloos ib tug taag ib tug tuaj has tas, nwg lub nroog tub puamtsuaj taag lawm!"},{"bible_id":"1726","chapter_code":"JER.51","verse_code":"JER.51.32","label":"32","content":"Yeebncuab tub tuaj txeeb tau tug dlej kws ndlwg phua huv lub nroog hab tub hlawv tej chaw faajxwm kub nyab taag lawm. Cov tubrog Npanpiloos ntshai tshee nyo ua ib ce tuag taag."},{"bible_id":"1726","chapter_code":"JER.51","verse_code":"JER.51.33","label":"33","content":"Tsi ntev yeebncuab tub yuav tuaj muab puab hlais hab tsuj ib yaam le luas tsuj nplej huv lub tshaav ntaus nplej. Kuv yog tug TSWV kws yog cov Yixalayees tug Vaajtswv kws muaj Fwjchim Luj kawg nkaus has le ntawd.\u201d"},{"bible_id":"1726","chapter_code":"JER.51","verse_code":"JER.51.34","label":"34","content":"Tug vaajntxwv kws kaav Npanpiloos muab lub nroog Yeluxalees noj lawm. Nwg ua rua lub nroog nyob khoob lug ca ib yaam le lub hub; zoo ib yaam le tug zaaj nqog lub nroog Yeluxalees. Nwg coj txhua yaam kws nwg xaav tau moog taag, hab tseg tej kws nwg tsi xaav yuav xwb."},{"bible_id":"1726","chapter_code":"JER.51","verse_code":"JER.51.35","label":"35","content":"Cov tuabneeg kws nyob huv Xi-oos ca le has tas, \u201cCa Npanpiloos ris lub txim kws nwg ua nruj ua tsiv rua peb.\u201d Cov tuabneeg kws nyob huv lub nroog Yeluxalees ca le has tas, \u201cCa Npanpiloos ris lub txim kws nwg ua rua peb raug kev txomnyem!\u201d"},{"bible_id":"1726","chapter_code":"JER.51","verse_code":"JER.51.36","label":"36","content":"Yog le ntawd, tug TSWV has rua cov tuabneeg kws nyob huv lub nroog Yeluxalees tas, \u201cKuv yuav paab txheem mej rooj plaub, hab kuv yuav ua pauj mej cov yeebncuab lawv le tej kws puab tau ua rua mej lawm. Kuv yuav ua kuas Npanpiloos tej qhovdlej hab tej dlej cag qhuav."},{"bible_id":"1726","chapter_code":"JER.51","verse_code":"JER.51.37","label":"37","content":"Kuas lub tebchaws puamtsuaj ua chaw rua tej tsaj qus lug nyob. Tej tuabneeg dlua kev yuav txobthuam hab ntshai, tsi muaj leejtwg moog nyob huv."},{"bible_id":"1726","chapter_code":"JER.51","verse_code":"JER.51.38","label":"38","content":"Cov Npanpiloos yuav nyooj ib yaam le tsuv ntxhuav hab yuav quaj ib yaam le tej mivnyuas tsuv ntxhuav."},{"bible_id":"1726","chapter_code":"JER.51","verse_code":"JER.51.39","label":"39","content":"Puas yog puab ua tuabneeg sab hlub? Kuv yuav npaaj ib rooj noj haus rua puab, kuas puab noj tsau haus qaug hab zoo sab, puab yuav moog pw hab tsi sawv le lawm."},{"bible_id":"1726","chapter_code":"JER.51","verse_code":"JER.51.40","label":"40","content":"Kuv yuav coj puab moog tua ib yaam le luas tua tej mivnyuas yaaj, tej tshis hab tej laug yaaj. Kuv yog tug TSWV kws has le ntawd.\u201d"},{"bible_id":"1726","chapter_code":"JER.51","verse_code":"JER.51.41","label":"41","content":"Tug TSWV has txug Npanpiloos le nuav: \u201cLub nroog kws tuabneeg nplajteb qhuas luas tub txeeb tau lawm! Npanpiloos raug puamtsuaj ua rua tuabneeg nplajteb ntshai kawg le!"},{"bible_id":"1726","chapter_code":"JER.51","verse_code":"JER.51.42","label":"42","content":"Dlej havtxwv ndlaas nphau nphwv hab nrov nroo ntwg tuaj nyaab Npanpiloos."},{"bible_id":"1726","chapter_code":"JER.51","verse_code":"JER.51.43","label":"43","content":"Tej nroog huv Npanpiloos yuav ua suabpuam tsi muaj dlej, tuabneeg yuav ntshai tsi moog qhov ntawd lossis tsi muaj tuabneeg moog nyob huv."},{"bible_id":"1726","chapter_code":"JER.51","verse_code":"JER.51.44","label":"44","content":"Kuv yuav rau txim rua Npeles kws yog Npanpiloos tug vaajtswv kuas nwg tsi xob moog nyag luas tug; tej tuabneeg nplajteb yuav tsi hawm nwg ntxiv lawm. \u201cNpanpiloos tej ntsaa yeej tub pob puag taag lawm."},{"bible_id":"1726","chapter_code":"JER.51","verse_code":"JER.51.45","label":"45","content":"Cov Yixalayees, mej ca le tsiv tawm huv Npanpiloos moog! Ca le tsiv kuas mej dlim ntawm kuv txujkev chim."},{"bible_id":"1726","chapter_code":"JER.51","verse_code":"JER.51.46","label":"46","content":"Tsi xob ntshai lossis qaug zug rua tej xwm tsi zoo kws mej nov. Tej xwm tsi zoo ntawd ib xyoos luas has txawv lawm ib yaam, yog has txug tej xwm ua nruj ua tsiv huv lub tebchaws kws ib tug vaajntxwv sawv tawmtsaam ib tug."},{"bible_id":"1726","chapter_code":"JER.51","verse_code":"JER.51.47","label":"47","content":"Tub yuav txug lub sijhawm kws kuv rau txim rua Npanpiloos tej mlom. Thoob plawg nwg lub tebchaws yuav poob ntsejmuag, hab nwg tej pejxeem yuav raug luas tua tuag taag."},{"bible_id":"1726","chapter_code":"JER.51","verse_code":"JER.51.48","label":"48","content":"Thaus cov tuabneeg kws nyob saab qaumteb tuaj rhuav Npanpiloos puamtsuaj lawm, txhua tsaav yaam kws nyob huv lub nplajteb hab sau nruab ntug yuav qw zoo sab heev."},{"bible_id":"1726","chapter_code":"JER.51","verse_code":"JER.51.49","label":"49","content":"Vim Npanpiloos tau ua rua tej tuabneeg kws nyob thoob nplajteb raug kev pluj kev tuag, hab ua rua cov Yixalayees coob leej raug kev pluj kev tuag, nwgnuav Npanpiloos txhaj yuav poob rua luas teg. Kuv yog tug TSWV kws has le ntawd.\u201d"},{"bible_id":"1726","chapter_code":"JER.51","verse_code":"JER.51.50","label":"50","content":"Tug TSWV has rua nwg tsaav tuabneeg kws nyob huv Npanpiloos has tas, \u201cMej tub dlim kev tuag lawm! Nwgnuav mej ca le tawm moog! Tsi xob tog le! Txawm yog mej moog nyob dleb mej lub tebchaws los mej yuavtsum ncu ntsoov kuv kws yog mej tug TSWV, hab xaav ntsoov txug lub nroog Yeluxalees."},{"bible_id":"1726","chapter_code":"JER.51","verse_code":"JER.51.51","label":"51","content":"Mej has tas, \u2018Peb raug luas rhuav ntsejmuag ua rua peb txaajmuag kawg. Peb taag kev ca sab, rua qhov cov tuabneeg txawv tebchaws tuaj txeeb tau lub Tuamtsev kws yog qhov chaw dlawbhuv lawm.\u2019"},{"bible_id":"1726","chapter_code":"JER.51","verse_code":"JER.51.52","label":"52","content":"Yog le ntawd kuv qha rua mej has tas, tub yuav txug lub sijhawm kws kuv rau txim rua Npanpiloos tej mlom, hab cov tuabneeg kws raug mob thoob tebchaws yuav ntsaaj zum zawg."},{"bible_id":"1726","chapter_code":"JER.51","verse_code":"JER.51.53","label":"53","content":"Txawm yog Npanpiloos yuav nce moog txug sau nruab ntug hab ua chaw faajxwm ruaj khov rua sau los kuv yuav tso tuabneeg moog rhuav kuas puamtsuaj taag. Kuv Yog tug TSWV kws has le ntawd.\u201d"},{"bible_id":"1726","chapter_code":"JER.51","verse_code":"JER.51.54","label":"54","content":"Tug TSWV has tas, \u201cMej ca le noog tej suab quaj huv Npanpiloos, tej suab quaj suab nyav huv lub tebchaws kws raug puamtsuaj."},{"bible_id":"1726","chapter_code":"JER.51","verse_code":"JER.51.55","label":"55","content":"Kuv taabtom rhuav Npanpiloos kuas nwg lub suab ntsag. Tej tubrog tuaj nrov nroog ntwg ib yaam le dlej havtxwv ndlaas; hab qw ntshu nrooj tuaj tawmtsaam nwg."},{"bible_id":"1726","chapter_code":"JER.51","verse_code":"JER.51.56","label":"56","content":"Puab tuaj rhuav Npanpiloos kuas puamtsuaj; Npanpiloos tej tubrog tub raug luas nteg hab puab tej neevnti luv taag lawm. Kuv yog tug TSWV kws rau txim rua txujkev phem kev qas, hab kuv yuav rau txim rua Npanpiloos kuas tsimnyog nwg tej kev txhum."},{"bible_id":"1726","chapter_code":"JER.51","verse_code":"JER.51.57","label":"57","content":"Kuv yuav muab cawv rua nwg cov numtswv, tej tub txawg tub ntse, tej thawjcoj hab tej tubrog haus kuas qaug. Puab yuav moog pw hab tsi sawv le lawm. Kuv yog tug Vaajntxwv kws has le ntawd; kuv yog tug TSWV kws muaj Fwjchim Luj kawg nkaus!"},{"bible_id":"1726","chapter_code":"JER.51","verse_code":"JER.51.58","label":"58","content":"Npanpiloos tug ntsaa yeej kws ruaj khov yuav pob puag taag rua huv aav, hab nwg tej roojvaag tsomfaaj raug hlawv kub nyab taag. Teg num kws txhua tsaav tuabneeg ua tsi muaj qaabhau. Puab tej zug ntaug taag. Kuv yog tug TSWV kws muaj Fwjchim Luj kawg nkaus has le ntawd.\u201d"},{"bible_id":"1726","chapter_code":"JER.51","verse_code":"JER.51.59","label":"59","content":"Yelemis saamfwm rua Xelayas kws yog Vaajntxwv Xedekiyas ib tug nom, Xelayas yog Nelayas tug tub hab yog Maxeyas tug xeebntxwv. Thaus kws Xedekiyas ua vaajntxwv kaav tebchaws Yudas tau plaub xyoos, Xelayas raug nteg nrug Vaajntxwv Xedekiyas moog rua tebchaws Npanpiloos lawm."},{"bible_id":"1726","chapter_code":"JER.51","verse_code":"JER.51.60","label":"60","content":"Kuv sau ib thooj ntawv has txug tej kev puamtsuaj kws yuav lug raug Npanpiloos, tej lug kws kuv sau nuav yog has txug tej kev puamtsuaj hab lwm yaam kws yuav lug raug Npanpiloos."},{"bible_id":"1726","chapter_code":"JER.51","verse_code":"JER.51.61","label":"61","content":"Kuv has rua Xelayas has tas, \u201cThaus koj moog txug tim Npanpiloos lawm, koj ncu ntsoov nyeem kuv cov lug kws sau rua huv thooj ntawv nuav nrov nrov rua suavdlawg noog."},{"bible_id":"1726","chapter_code":"JER.51","verse_code":"JER.51.62","label":"62","content":"Tom qaab ntawd, mej thov Vaajtswv has tas, \u2018Tug TSWV koj has tas, koj yuav rhuav lub nroog nuav kuas tsi muaj ib yaam dlaabtsi nyob huv, tsi has tuabneeg lossis tej tsaj txhu hab lub nroog nuav yuav ua suabpuam moog ibtxhis.\u2019"},{"bible_id":"1726","chapter_code":"JER.51","verse_code":"JER.51.63","label":"63","content":"Xelayas, thaus koj nyeem thooj ntawv nuav rua puab noog taag lawm, koj muab paav rua ib lub pobzeb hab pov rua huv tug Dlej Efalates,"},{"bible_id":"1726","chapter_code":"JER.51","verse_code":"JER.51.64","label":"64","content":"hab has tas, \u2018Yuav muaj tej xwm le nuav lug raug Npanpiloos, Npanpiloos yuav tog rua huv qaab thu ib yaam le nuav hab tsi tawm lug le lawm, rua qhov tug TSWV yuav tso kev puamtsuaj lug raug Npanpiloos.\u2019 \u201d  Yelemis cov lug xaus le nuav."},{"bible_id":"1726","chapter_code":"JER.52","verse_code":"JER.52.1","label":"1","content":"Thaus Xedekiyas ua vaajntxwv kaav tebchaws Yudas nwg noobnyoog muaj neeg nkaum ib xyoos. Nwg nyob huv lub nroog Yeluxalees kaav tau kaum ib xyoos. Nwg nam hu ua Hamutas, nwg nam yog tug Yelemis kws nyob huv lub nroog Linas tug ntxhais."},{"bible_id":"1726","chapter_code":"JER.52","verse_code":"JER.52.2","label":"2","content":"Vaajntxwv Xedekiyas ua txhum rua tug TSWV ib yaam le Vaajntxwv Yehauyakees ua."},{"bible_id":"1726","chapter_code":"JER.52","verse_code":"JER.52.3","label":"3","content":"Tug TSWV chim rua cov tuabneeg huv lub nroog Yeluxalees hab huv tebchaws Yudas, nwg txhaj muab puab ntab tawm moog lawm. Xedekiyas ntxeev sab rua Vaajntxwv Nenpukajnexales kws kaav tebchaws Npanpiloos,"},{"bible_id":"1726","chapter_code":"JER.52","verse_code":"JER.52.4","label":"4","content":"yog le ntawd thaus Xedekiyas ua vaajntxwv tau cuaj xyoos, lub kaum hli nub xab kaug, Nenpukajnexales txhaj coj nwg cov tubrog tuaj tua lub nroog Yeluxalees. Puab tuaj tsuam yeej nyob saab nrau ntug nroog, hab puab meem ib tug ntswg puagncig lub nroog,"},{"bible_id":"1726","chapter_code":"JER.52","verse_code":"JER.52.5","label":"5","content":"hab puab vij lub nroog Yeluxalees moog txug thaus Xedekiyas kaav tebchaws tau kaum ib xyoos."},{"bible_id":"1726","chapter_code":"JER.52","verse_code":"JER.52.6","label":"6","content":"Xyoo ntawd, lub plaub hlis nub xab cuag, thaus ntawd suavdlawg tshaib nqhes heev, tsi muaj ib yaam dlaabtsi noj le lawm,"},{"bible_id":"1726","chapter_code":"JER.52","verse_code":"JER.52.7","label":"7","content":"cov yeebncuab tsoo tug ntsaa yeej ib qho pob. Txawm yog cov tubrog Npanpiloos tub vij lub nroog taag lawm los thaus ib taag mo Vaajntxwv Xedekiyas hab nwg cov tubrog tseem tsiv tawm moog hlaa vaajntxwv lub vaaj moog rua ntawm lub roojvaag kws nyob kis nruab nraab ntawm ob txheej ntsaa yeej moog rua tom lub Haav Yauladees lawm."},{"bible_id":"1726","chapter_code":"JER.52","verse_code":"JER.52.8","label":"8","content":"Tabsis cov tubrog Npanpiloos caum puab qaab moog nteg tau Vaajntxwv Xedekiyas ntawm lub taj nraag kws nyob ze lub nroog Yelikaus. Nwg cov tubrog tsiv taag tso nwg tseg."},{"bible_id":"1726","chapter_code":"JER.52","verse_code":"JER.52.9","label":"9","content":"Thaus puab nteg tau Xedekiyas lawm, puab coj nwg lug cob rua Vaajntxwv Nenpukajnexales ntawm lub nroog Lilas huv cheebtsaam Hamas, hab Nenpukajnexales txav txim rua Xedekiyas qhov ntawd"},{"bible_id":"1726","chapter_code":"JER.52","verse_code":"JER.52.10","label":"10","content":"Nenpukajnexales muab Xedekiyas cov tub tua taabmeeg Xedekiyas huv lub nroog Lilas, hab Nenpukajnexales kuas luas muab cov Yudas tej numtswv tua huv tuabsi."},{"bible_id":"1726","chapter_code":"JER.52","verse_code":"JER.52.11","label":"11","content":"Tom qaab ntawd, Nenpukajnexales muab Xedekiyas ob lub qhovmuag kaus povtseg hab muab saw hlau khi caab moog rua tim tebchaws Npanpiloos lawm. Xedekiyas nyob huv tsev lojcuj moog txug nub kws nwg tuag le."},{"bible_id":"1726","chapter_code":"JER.52","verse_code":"JER.52.12","label":"12","content":"Thaus Nenpukajnexales ua vaajntxwv kaav tebchaws Npanpiloos tau kaum cuaj xyoos, lub tsib hlis nub xab kaug, Nenpuxaladaas kws yog vaajntxwv tug tuavxaam hab yog tug tubrog txawm tuaj rua huv lub nroog Yeluxalees."},{"bible_id":"1726","chapter_code":"JER.52","verse_code":"JER.52.13","label":"13","content":"Nwg hlawv lub Tuamtsev, vaajntxwv lub loog, cov numtswv tej tsev ua num hab taagnrho tej vaaj tse huv Yeluxalees kub nyab taag;"},{"bible_id":"1726","chapter_code":"JER.52","verse_code":"JER.52.14","label":"14","content":"hab nwg cov tubrog muab tej ntsaa yeej tsoo pob puag taag huv tuabsi."},{"bible_id":"1726","chapter_code":"JER.52","verse_code":"JER.52.15","label":"15","content":"Nenpuxaladaas nteg cov tuabneeg kws seem nyob huv lub nroog, tsi has cov kws tsiv lug thawj, cov kws txawj txaug yaam nuav yaam u kws nyob huv lub nroog moog rua tebchaws Npanpiloos  huv tuabsi lawm."},{"bible_id":"1726","chapter_code":"JER.52","verse_code":"JER.52.16","label":"16","content":"Tabsis nwg tseg cov tuabneeg txomnyem ibtxha kws tsi muaj laj tsi muaj teb nyob rua huv tebchaws Yudas, hab nwg kuas puab tu luas tej teb hab tej vaaj txiv maab."},{"bible_id":"1726","chapter_code":"JER.52","verse_code":"JER.52.17","label":"17","content":"Cov Npanpiloos muab tej ncej tooj, tej tsheb txawb, lub rhawv tooj kws txawb ntawm lub Tuamtsev tsoo tawg taag, hab puab nqaa tej tooj ntawd moog rua tim tebchaws Npanpiloos lawm."},{"bible_id":"1726","chapter_code":"JER.52","verse_code":"JER.52.18","label":"18","content":"Puab tseem nqaa tej toomtxhob, tej laug tooj kws luas siv yawm tshauv sau lub thaaj, tej txab txav teebxeeb, tej taig phab rau tej ntshaav tsaj kws tua theej txhoj, tej laujkaub kws hlawv moov tshuaj tsw qaab hab tej twj taig tooj kws siv ua kevcai huv lub Tuamtsev moog huv tuabsi lawm."},{"bible_id":"1726","chapter_code":"JER.52","verse_code":"JER.52.19","label":"19","content":"Puab nqaa txhua yaam kws muab nyaj muab kub nchuav ua huv tuabsi moog lawm: tsi has tej laujkaub miv, tej yag rau ncaig tawg, tej taig phab rau tej ntshaav tsaj kws tua theej txhoj, tej laug tooj yawm tshauv, tej ncej txawb teeb, tej laujkaub rau moov tshuaj tsw qaab hab tej taig kws rau cawv txiv maab ua khoom fij."},{"bible_id":"1726","chapter_code":"JER.52","verse_code":"JER.52.20","label":"20","content":"Tej kws Vaajntxwv Xalumoos tsim tseg rua huv lub Tuamtsev: tsi has ob tug ncej tooj, cov tsheb txawb, lub rhawv tooj hab kaum ob tug nyuj kws txawb lub rhawv tooj rua sau, nyaav heev muab lug luj tsi tau rua sau teev."},{"bible_id":"1726","chapter_code":"JER.52","verse_code":"JER.52.21+JER.52.22","label":"21-22","content":"Ob tug ncej tooj ntawd sis luag zog: sab kaum yim tshim, qhov luj puagncig kaum ob tshim, khoob hab tuab plaub nti. Luas muab tooj ua ob lub hau ua paaj txawb rua sau ob tug hauv ncej, ib lub hau twg sab tsib tshim, luas muab xuv tooj qhab ua ob txuj saw thi puagncig ob lub hau, hab muab tooj nchuav ua ob tshaam txiv ntsab pobkws dlai rua sau."},{"bible_id":"1726","chapter_code":"JER.52","verse_code":"JER.52.23","label":"23","content":"Ob tshaam txiv ntsab pobkws ntawd, ib tshaam twg muaj ib puas lub, tabsis yog tuaj huv nuav saib rua sau, tsuas pum cuaj caum rau lub xwb."},{"bible_id":"1726","chapter_code":"JER.52","verse_code":"JER.52.24","label":"24","content":"Dlua le ntawd, Nenpuxaladaas kws yog tug thawj tubrog tseem nteg Xelayas kws yog tug Povthawj Hlub, hab tug povthawj Xefaniyas kws yog tug paab, hab nteg peb tug tuabneeg tseemceeb kws tu lub Tuamtsev coj moog lawm."},{"bible_id":"1726","chapter_code":"JER.52","verse_code":"JER.52.25","label":"25","content":"Nenpuxaladaas nteg tug thawj tubrog kws saib taagnrho cov tubrog, vaajntxwv xyaa tug tuavxaam, tug thawj tubrog kws yog tug paab hab tuav cov tubrog tej ntaub ntawv, hab rau caum leej tuabneeg tseemceeb kws nyob huv lub nroog moog lawm."},{"bible_id":"1726","chapter_code":"JER.52","verse_code":"JER.52.26","label":"26","content":"Nenpuxaladaas coj cov tuabneeg ntawd moog cob rua Vaajntxwv Nenpukajnexales ntawm lub nroog Lilas"},{"bible_id":"1726","chapter_code":"JER.52","verse_code":"JER.52.27","label":"27","content":"huv cheebtsaam Hamas. Vaajntxwv Nenpukajnexales kuas luas muab puab ntaus hab tua rua huv lub nroog ntawd. Yog le ntawd luas txhaj coj cov Yudas tawm huv lub tebchaws moog lawm."},{"bible_id":"1726","chapter_code":"JER.52","verse_code":"JER.52.28","label":"28","content":"Ntawm nuav yog has txug cov Yudas kws Vaajntxwv Nenpukajnexales nteg coj moog: Thaus Nenpukajnexales ua vaajntxwv tau xyaa xyoo, nwg nteg cov Yudas peb txheeb neeg nkaum peb leeg;"},{"bible_id":"1726","chapter_code":"JER.52","verse_code":"JER.52.29","label":"29","content":"hab thaus nwg ua vaajntxwv tau kaum yim xyoo, nwg nteg cov Yudas yim pua peb caug ob leeg huv lub nroog Yeluxalees coj moog,"},{"bible_id":"1726","chapter_code":"JER.52","verse_code":"JER.52.30","label":"30","content":"hab thaus nwg ua vaajntxwv tau neeg nkaum peb xyoos, Nenpuxaladaas rov tuaj nteg tau cov Yudas xyaa pua plaub caug tsib leeg. Xaam taagnrho cov tuabneeg kws raug luas nteg coj moog, muaj plaub txheeb rau pua leej."},{"bible_id":"1726","chapter_code":"JER.52","verse_code":"JER.52.31","label":"31","content":"Xyoo kws Evimeludas pib ua vaajntxwv kaav tebchaws Npanpiloos, nwg hlub Yehauyakhees kws ua vaajntxwv kaav tebchaws Yudas, nwg txhaj tso Yehauyakhees tawm huv tsev lojcuj. Suav txij nub kws luas nteg Yehauyakhees huv tebchaws Yudas moog txug nub kws luas tso nwg tawm huv tsev lojcuj lug yog tau peb caug xyaa xyoo rua lub kaum ob hlis, nub neeg nkaum tsib."},{"bible_id":"1726","chapter_code":"JER.52","verse_code":"JER.52.32","label":"32","content":"Vaajntxwv Evimeludas, ua zoo rua Yehauyakhees hab muab nwg saib hlub dlua lwm tug vaajntxwv kws luas nteg moog rua huv tebchaws Npanpiloos."},{"bible_id":"1726","chapter_code":"JER.52","verse_code":"JER.52.33","label":"33","content":"Yog le ntawd, luas txhaj muab dlua ib cev rig tsho rua Yehauyakhees naav, hloov cev kws nwg naav nyob huv tsev lojcuj, hab nwg naj nub tau nrug vaajntxwv noj mov sau vaajntxwv lub rooj moog taag nwg simneej."},{"bible_id":"1726","chapter_code":"JER.52","verse_code":"JER.52.34","label":"34","content":"Thaus kws Yehauyakhees tseem ua neej nyob, Vaajntxwv Evimeludas kws kaav tebchaws Npanpiloos naj nub muab nyaj rua Yehauyakhees yuav noj yuav naav kuas txaus moog txug nub kws taag Yehauyakhees simneej."}]