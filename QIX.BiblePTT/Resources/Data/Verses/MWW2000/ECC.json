[{"bible_id":"1525","chapter_code":"ECC.1","verse_code":"ECC.1.1","label":"1","content":"Ntawm no yog tus neeg Txawj Ntse tej lus, nws yog Daviv tus tub uas ua vajntxwv nyob hauv lub nroog Yeluxalees."},{"bible_id":"1525","chapter_code":"ECC.1","verse_code":"ECC.1.2","label":"2","content":"Tus neeg Txawj Ntse hais tias tsis muaj qabhau, tsis muaj qabhau li! Kev ua neej nyob yeej tsis muaj qabhau! Txhua yam yeej tsis muaj qabhau li."},{"bible_id":"1525","chapter_code":"ECC.1","verse_code":"ECC.1.3","label":"3","content":"Qhov uas neeg sib zog ua haujlwm hnyav tiv tshav tiv nag hauv qab ntuj no ua rau lawv tau dabtsi los ntawm tej haujlwm uas lawv ua ntawd?"},{"bible_id":"1525","chapter_code":"ECC.1","verse_code":"ECC.1.4","label":"4","content":"Ib tiam tas tshwm dua ib tiam tuaj, tiamsis lub ntiajteb tseem nyob li qub."},{"bible_id":"1525","chapter_code":"ECC.1","verse_code":"ECC.1.5","label":"5","content":"Lub hnub txawj tawm tuaj thiab txawj rov qab mus rau ntawm qhov chaw uas nws tawm tuaj, thiab rov tawm tuaj dua."},{"bible_id":"1525","chapter_code":"ECC.1","verse_code":"ECC.1.6","label":"6","content":"Cua ntsawj mus rau nram qab ntug thiab ntsawj rov los rau pem hauv ntuj, cua ntsawj mus ntsawj los thiab ntsawj rov los rau qhov qub."},{"bible_id":"1525","chapter_code":"ECC.1","verse_code":"ECC.1.7","label":"7","content":"Txawm yog txhua tus dej ntws mus rau hauv hiavtxwv los hiavtxwv kuj tsis puv li. Tej dej ntawd ntws rov rau pem hauv dej thiab ntws rov los rau qhov qub xwb."},{"bible_id":"1525","chapter_code":"ECC.1","verse_code":"ECC.1.8","label":"8","content":"Txhua tsav yam ua rau kuv txog siav tas, kuv hais lus tsis puv pa li. Lub qhovmuag tseem ntsia tsis tau txaus thiab lub qhovntsej los mloog tsis tau dhuav."},{"bible_id":"1525","chapter_code":"ECC.1","verse_code":"ECC.1.9","label":"9","content":"Tej xwmtxheej uas twb tshwm tas los lawm, los kuj yog tej uas tseem yuav tshwm los dua. Tej uas twb ua tas los lawm, los kuj yog tej uas tseem yuav ua dua thiab. Yeej tsis muaj ib yam dabtsi uas yog yam tshiab nyob hauv qab ntuj no li."},{"bible_id":"1525","chapter_code":"ECC.1","verse_code":"ECC.1.10","label":"10","content":"Luag hais tias, \u201cSaib maj, yam no yog ib yam tshiab!\u201d Tiamsis tej ntawd twb yog tej uas xub muaj ua ntej peb nyob lawm."},{"bible_id":"1525","chapter_code":"ECC.1","verse_code":"ECC.1.11","label":"11","content":"Tiam no tsis muaj leejtwg yuav nco tau tej thaum ub, thiab tej neeg uas tseem yuav yug los yeej tsis muaj leejtwg yuav nco tau tej xwm uas muaj hnub no thiab yav tas los."},{"bible_id":"1525","chapter_code":"ECC.1","verse_code":"ECC.1.12","label":"12","content":"Kuv uas yog tus neeg Txawj Ntse, kuv tau ua vajntxwv kav cov Yixalayees nyob hauv lub nroog Yeluxalees."},{"bible_id":"1525","chapter_code":"ECC.1","verse_code":"ECC.1.13","label":"13","content":"Kuv siv kuv tej kev txawj ntse los nrhiav thiab tshawb txhua yam uas muaj nyob hauv lub qab ntuj no; kuv pom hais tias Vajtswv muab lub nra hnyav heev rau neeg ris."},{"bible_id":"1525","chapter_code":"ECC.1","verse_code":"ECC.1.14","label":"14","content":"Kuv twb pom txhua yam uas neeg ua nyob hauv qab ntuj no, kuv paub hais tias txhua yam uas lawv ua ntawd yeej tsis muaj qabhau li, tsuas zoo ib yam li caum cua xwb."},{"bible_id":"1525","chapter_code":"ECC.1","verse_code":"ECC.1.15","label":"15","content":"Yam uas nkhaus lawm muab ua kom ncaj tsis tau; yam uas muaj tsis txwm yeej suav tsis tau ua kom txwm."},{"bible_id":"1525","chapter_code":"ECC.1","verse_code":"ECC.1.16","label":"16","content":"Kuv xav hais tias, \u201cKuv yog tus uas txawj ntse tshaj lwm tus uas ua vajntxwv nyob hauv lub nroog Yeluxalees uas nyob ua ntej kuv lawm. Kuv paub tej tswvyim thiab kev txawj ntse tseeb kawg li.\u201d"},{"bible_id":"1525","chapter_code":"ECC.1","verse_code":"ECC.1.17","label":"17","content":"Kuv npaj siab kawm kev txawj ntse, kev ruam, tswvyim thiab kev vwm saib txawv li cas. Tiamsis kuv pom hais tias tsuas zoo ib yam li kuv caum cua xwb."},{"bible_id":"1525","chapter_code":"ECC.1","verse_code":"ECC.1.18","label":"18","content":"Tus neeg uas muaj kev txawj ntse ntau, nws kuj muaj kev nyuaj siab ntau. Thiab tus neeg uas paub ntau, nws kuj muaj kev txhawjxeeb ntau."},{"bible_id":"1525","chapter_code":"ECC.2","verse_code":"ECC.2.1","label":"1","content":"Kuv xav hais tias cia kuv sim kev lomzem saib yuav zoo siab npaum li cas. Tiamsis kuv pom hais tias tej ntawd kuj tsis muaj qabhau li thiab."},{"bible_id":"1525","chapter_code":"ECC.2","verse_code":"ECC.2.2","label":"2","content":"Kuv pom hais tias kev luag yog ib yam uas ruam kawg, thiab tej kev lomzem yeej coj tsis tau ib yam dabtsi los rau yus li."},{"bible_id":"1525","chapter_code":"ECC.2","verse_code":"ECC.2.3","label":"3","content":"Kuv xav muaj tswvyim heev, kuv thiaj sim haus cawv thiab ua kev lomzem. Kuv xav hais tias qhov no yog yam zoo tshaj plaws rau neeg ua nws lub neej uas nyob ib nyuag ntu hauv ntiajteb no."},{"bible_id":"1525","chapter_code":"ECC.2","verse_code":"ECC.2.4","label":"4","content":"Kuv ua ntau tes haujlwm tseemceeb kawg li. Kuv ua tau ntau lub tsev thiab ua ntau daim teb txiv hmab."},{"bible_id":"1525","chapter_code":"ECC.2","verse_code":"ECC.2.5","label":"5","content":"Kuv ua ntau daim teb cog txiv ntoo, thiab kuv cog ntau yam txiv rau hauv."},{"bible_id":"1525","chapter_code":"ECC.2","verse_code":"ECC.2.6","label":"6","content":"Kuv khawb ntau lub pasdej thiaj tau dej ywg kuv tej txiv hmab txiv ntoo."},{"bible_id":"1525","chapter_code":"ECC.2","verse_code":"ECC.2.7","label":"7","content":"Kuv yuav tubqhe thiab nkauj qhe coob heev, kuv muaj tej tubqhe uas yug hauv kuv tsev. Kuv muaj nyuj, muaj tshis, thiab muaj yaj coob dua cov vajntxwv uas xub nyob ua ntej kuv hauv lub nroog Yeluxalees no."},{"bible_id":"1525","chapter_code":"ECC.2","verse_code":"ECC.2.8","label":"8","content":"Kuv muaj nyiaj thiab muaj kub ntau kawg li; tej ntawd yog kuv sau cov vajntxwv nyob hauv cov tebchaws uas kuv kav tej nyiaj los khaws cia. Kuv muaj cov tub thiab cov ntxhais hu nkauj ua rau kuv zoo siab, thiab kuv muaj ntau tus pojniam txaus kuv siab kawg li."},{"bible_id":"1525","chapter_code":"ECC.2","verse_code":"ECC.2.9","label":"9","content":"Kuv tau ua tus loj dua cov neeg uas xub nyob ua ntej kuv hauv lub nroog Yeluxalees no, thiab kuv tej tswvyim kuj nyob nrog nraim kuv."},{"bible_id":"1525","chapter_code":"ECC.2","verse_code":"ECC.2.10","label":"10","content":"Txhua yam uas kuv xav yuav los kuv kuj tau; kuv xav ua kev lomzem los kuv yeej tsis tswj kuv lub siab li. Kuv txaus siab rau tej haujlwm uas kuv ua, thiab tej no yog kuv tej nqi zog."},{"bible_id":"1525","chapter_code":"ECC.2","verse_code":"ECC.2.11","label":"11","content":"Kuv xav txog txhua yam haujlwm hnyav uas kuv tau sib zog khwv nyob hauv qab ntuj no, mas kuv pom hais tias txhua yam ntawd tsis muaj qabhau li, tsuas zoo ib yam li caum cua xwb."},{"bible_id":"1525","chapter_code":"ECC.2","verse_code":"ECC.2.12","label":"12","content":"Tus vajntxwv twg los tsuas ua tej uas cov vajntxwv uas xub nyob ua ntej nws los lawm ua xwb. Ces kuv thiaj ua tib zoo xav txog kev txawj ntse, kev vwm, thiab kev ruam saib zoo li cas."},{"bible_id":"1525","chapter_code":"ECC.2","verse_code":"ECC.2.13","label":"13","content":"Kuv pom hais tias, \u201cKev ntse zoo dua kev ruam ib yam li qhov pom kev zoo dua qhov tsaus ntuj."},{"bible_id":"1525","chapter_code":"ECC.2","verse_code":"ECC.2.14","label":"14","content":"Cov neeg ntse pom lawv txoj haukev, tiamsis cov neeg ruam xuas dub mus kev xwb.\u201d Txawm yog li ntawd los kuv pom hais tias thaum kawg lawv cov ntawd lub neej zoo ib yam nkaus."},{"bible_id":"1525","chapter_code":"ECC.2","verse_code":"ECC.2.15","label":"15","content":"Kuv xav txog kuv hais tias, \u201cThaum kawg cov neeg ruam lub neej zoo li cas, ces kuv lub neej yuav zoo ib yam nkaus li ntawd. Yog li ntawd, tej kev txawj ntse uas kuv muaj yuav zoo dabtsi?\u201d Tej kev txawj ntse no los yeej tsis muaj qabhau rau kuv li."},{"bible_id":"1525","chapter_code":"ECC.2","verse_code":"ECC.2.16","label":"16","content":"Tsis muaj leejtwg yuav nco txog cov neeg txawj ntse thiab cov neeg ruam. Ib hnub tom ntej luag kuj yuav tsis nco txog peb ib yam nkaus. Cov neeg ntse los yuav tuag ib yam li cov neeg ruam thiab."},{"bible_id":"1525","chapter_code":"ECC.2","verse_code":"ECC.2.17","label":"17","content":"Kuv xav hais tias kev ua neej tsis muaj qabhau, rau qhov txhua yam xwm uas kuv raug tas los ua rau kuv ntxhov siab kawg li. Txhua yam ntawd puavleej tsis muaj qabhau, tsuas zoo ib yam li caum cua xwb."},{"bible_id":"1525","chapter_code":"ECC.2","verse_code":"ECC.2.18","label":"18","content":"Tej haujlwm uas kuv ua thiab tej uas kuv khwv tau nyob hauv qab ntuj no, yeej tsis muaj qabhau rau kuv, rau qhov kuv yeej paub hais tias kuv yuav muab tej ntawd tso tseg rau tus uas yuav los hloov kuv chaw,"},{"bible_id":"1525","chapter_code":"ECC.2","verse_code":"ECC.2.19","label":"19","content":"thiab leejtwg yuav paub hais tias tus uas yuav los ntawd nws yog tus ntse lossis yog tus ruam? Txawm yog nws yuav zoo li cas los xij, nws yeej yuav tau tej uas kuv lub tswvyim khwv tau rau hauv qab ntuj no. Tej ntawd los tsis muaj qabhau li."},{"bible_id":"1525","chapter_code":"ECC.2","verse_code":"ECC.2.20","label":"20","content":"Yog li ntawd, kuv thiaj li rov khuvxim txog tej haujlwm hnyav uas kuv tau ua nyob hauv qab ntuj no."},{"bible_id":"1525","chapter_code":"ECC.2","verse_code":"ECC.2.21","label":"21","content":"Neeg siv tswvyim, kev paub, thiab kev txawj ntse ua haujlwm tau nyiaj thiab ib puas tsav yam khaws cia, tiamsis kuj muab tej ntawd tso tseg rau lwm tus uas tsis tau siv dag siv zog khwv li yuav. Tej ntawd kuj tsis muaj qabhau thiab tsis tsimnyog li."},{"bible_id":"1525","chapter_code":"ECC.2","verse_code":"ECC.2.22","label":"22","content":"Yus yuav tau dabtsi los ntawm qhov uas yus sib sib zog khwv thiab huas ua ntxhov siab hnyo hauv qab ntuj no?"},{"bible_id":"1525","chapter_code":"ECC.2","verse_code":"ECC.2.23","label":"23","content":"Yus txojsia yuav nyob ntev li cas los xij, txhua yam uas yus ua tsuas yog coj kev txhawjxeeb thiab kev ntxhov siab los rau yus xwb. Txawm yog ntuj teb tag hmo los yus lub siab yeej tsis tau so li. Tej no los tsis muaj qabhau li."},{"bible_id":"1525","chapter_code":"ECC.2","verse_code":"ECC.2.24","label":"24","content":"Yam uas zoo tshaj plaws rau tibneeg yog kev noj kev haus, thiab txaus siab rau tej uas nws khwv tau los ntawd. Txawm li ntawd los kuv pom hais tias tej ntawd puavleej yog los ntawm Vajtswv."},{"bible_id":"1525","chapter_code":"ECC.2","verse_code":"ECC.2.25","label":"25","content":"Yog tsis los ntawm Vajtswv los leejtwg yuav tau tej ntawd noj thiab muaj kev zoo siab?"},{"bible_id":"1525","chapter_code":"ECC.2","verse_code":"ECC.2.26","label":"26","content":"Vajtswv pub tswvyim, kev txawj ntse, thiab kev kaj siab rau tus uas ua haum nws siab, tiamsis Vajtswv kom cov neeg txhaum ua haujlwm hnyav, Vajtswv thiaj tau tej ntawd pub rau cov neeg uas ua haum Vajtswv siab. Tej no kuj tsis muaj qabhau li, tsuas yog zoo ib yam li caum cua xwb."},{"bible_id":"1525","chapter_code":"ECC.3","verse_code":"ECC.3.1","label":"1","content":"Txhua yam uas muaj nyob hauv lub qab ntuj no yeej tshwmsim raws li Vajtswv tau teem caij teem nyoog tseg cia lawm xwb."},{"bible_id":"1525","chapter_code":"ECC.3","verse_code":"ECC.3.2","label":"2","content":"Vajtswv teem kom muaj sijhawm yug thiab muaj sijhawm tuag, muaj sijhawm cog thiab muaj sijhawm sau,"},{"bible_id":"1525","chapter_code":"ECC.3","verse_code":"ECC.3.3","label":"3","content":"muaj sijhawm tua thiab muaj sijhawm kho kom zoo, muaj sijhawm muab rhuav povtseg thiab muaj sijhawm txhim kho dua tshiab."},{"bible_id":"1525","chapter_code":"ECC.3","verse_code":"ECC.3.4","label":"4","content":"Vajtswv teem kom muaj sijhawm ntxhov siab thiab muaj sijhawm zoo siab, muaj sijhawm quaj ntsuag thiab muaj sijhawm seevcev lomzem,"},{"bible_id":"1525","chapter_code":"ECC.3","verse_code":"ECC.3.5","label":"5","content":"muaj sijhawm txawb pobzeb povtseg thiab muaj sijhawm khaws pobzeb rov los, muaj sijhawm sib nwj thiab muaj sijhawm tsis sib nwj."},{"bible_id":"1525","chapter_code":"ECC.3","verse_code":"ECC.3.6","label":"6","content":"Muaj sijhawm nrhiav tau los thiab muaj sijhawm ploj mus, muaj sijhawm muab los khaws cia thiab muaj sijhawm muab povtseg,"},{"bible_id":"1525","chapter_code":"ECC.3","verse_code":"ECC.3.7","label":"7","content":"muaj sijhawm muab dua kom ntuag thiab muaj sijhawm muab ntxiv rau, muaj sijhawm nyob ntsiag to thiab muaj sijhawm sib tham."},{"bible_id":"1525","chapter_code":"ECC.3","verse_code":"ECC.3.8","label":"8","content":"Vajtswv teem kom muaj sijhawm sib hlub thiab muaj sijhawm sib ntxub, muaj sijhawm ua tsov ua rog thiab muaj sijhawm nyob thajyeeb."},{"bible_id":"1525","chapter_code":"ECC.3","verse_code":"ECC.3.9","label":"9","content":"Peb yuav tau dabtsi los ntawm txhua yam haujlwm uas peb ua ntawd?"},{"bible_id":"1525","chapter_code":"ECC.3","verse_code":"ECC.3.10","label":"10","content":"Kuv paub lub nra hnyav uas Vajtswv muab rau peb ris."},{"bible_id":"1525","chapter_code":"ECC.3","verse_code":"ECC.3.11","label":"11","content":"Vajtswv yeej teem caij teem nyoog tseg rau txhua tsav yam lawm. Nws pub peb txawj ntshaw thiab paub txog lub neej yav tom ntej, tiamsis nws tsis pub peb txaus siab thiab totaub txhua yam uas nws tau ua ntawd."},{"bible_id":"1525","chapter_code":"ECC.3","verse_code":"ECC.3.12","label":"12","content":"Yog li ntawd, kuv pom hais tias yam uas peb tau, ces tsuas yog cia li txaus siab rau tej uas peb muaj thiab tej uas peb ua thaum peb tseem ua neej nyob no xwb."},{"bible_id":"1525","chapter_code":"ECC.3","verse_code":"ECC.3.13","label":"13","content":"Peb sawvdaws cia li noj thiab haus kom txaus siab rau tej uas peb khwv tau los. Tej ntawd yog tej uas Vajtswv muab pub rau peb."},{"bible_id":"1525","chapter_code":"ECC.3","verse_code":"ECC.3.14","label":"14","content":"Kuv paub hais tias txhua yam uas Vajtswv ua yuav nyob mus ibtxhis. Koj yeej ntxiv tsis tau ib yam dabtsi rau thiab rho tsis tau ib yam dabtsi tawm li. Thiab txhua yam uas Vajtswv ua no yog ua kom peb ntshai thiab hwm nws."},{"bible_id":"1525","chapter_code":"ECC.3","verse_code":"ECC.3.15","label":"15","content":"Tej uas tshwm los puavleej yog tej uas twb tshwmsim yav tas los lawm xwb. Vajtswv ua kom tej uas twb tshwmsim lawm rov tshwmsim tuaj dua."},{"bible_id":"1525","chapter_code":"ECC.3","verse_code":"ECC.3.16","label":"16","content":"Dua li ntawd, kuv tseem pom hais tias nyob hauv qab ntuj no muaj tej kev phem kev qias nyob rau ntau qhov chaw uas tsimnyog muaj kev ncaj ncees thiab kev ua zoo."},{"bible_id":"1525","chapter_code":"ECC.3","verse_code":"ECC.3.17","label":"17","content":"Kuv xav hais tias, \u201cVajtswv yeej yuav txiav txim rau tus uas ua ncaj thiab tus uas ua phem ib yam nkaus, rau qhov txhua tsav yam thiab txhua tes haujlwm yeej yuav tshwmsim los rau lub sijhawm uas twb teem tseg cia ua ntej lawm.\u201d"},{"bible_id":"1525","chapter_code":"ECC.3","verse_code":"ECC.3.18","label":"18","content":"Kuv xav hais tias Vajtswv tabtom sim peb thiab qhia kom peb paub hais tias peb yeej zoo tsis tshaj tej tsiaj txhu."},{"bible_id":"1525","chapter_code":"ECC.3","verse_code":"ECC.3.19","label":"19","content":"Neeg txoj hmoo thiab tsiaj txoj hmoo zoo ib yam nkaus; neeg thiab tsiaj puavleej txawj tuag. Neeg thiab tsiaj puavleej txawj ua pa; neeg yeej zoo tsis tshaj tsiaj, rau qhov neeg thiab tsiaj puavleej tsis muaj qabhau."},{"bible_id":"1525","chapter_code":"ECC.3","verse_code":"ECC.3.20","label":"20","content":"Neeg thiab tsiaj puavleej yuav mus rau hauv tib qhov chaw. Neeg thiab tsiaj puavleej yog muab av puab, lawv thiaj yuav rov mus ua av."},{"bible_id":"1525","chapter_code":"ECC.3","verse_code":"ECC.3.21","label":"21","content":"Yuav ua li cas yus thiaj paub hais tias neeg tus plig mus rau saum ntuj thiab tsiaj tus plig mus rau hauv av lawm?"},{"bible_id":"1525","chapter_code":"ECC.3","verse_code":"ECC.3.22","label":"22","content":"Yog li ntawd, kuv paub hais tias qhov zoo tshaj, ces yog txaus siab rau tes haujlwm uas peb ua. Tsis muaj lwm yam uas peb ua tau lawm.  Tsis muaj ib yam uas qhia rau peb paub hais tias, tom qab uas peb tuag lawm, yuav muaj dabtsi tshwmsim rau peb."},{"bible_id":"1525","chapter_code":"ECC.4","verse_code":"ECC.4.1","label":"1","content":"Kuv rov pom dua tej kev tsis ncaj ncees uas muaj nyob hauv lub qab ntuj no. Muaj cov neeg uas raug luag tsimtxom quaj ntsuag, tiamsis tsis muaj leejtwg pab lawv li. Qhov uas tsis muaj leejtwg pab lawv, vim cov neeg uas tsimtxom lawv ntawd yog cov uas muaj hwjchim."},{"bible_id":"1525","chapter_code":"ECC.4","verse_code":"ECC.4.2","label":"2","content":"Kuv nrog cov neeg uas tuag lawm zoo siab, vim lawv tau zoo dua cov uas tseem ua neej nyob."},{"bible_id":"1525","chapter_code":"ECC.4","verse_code":"ECC.4.3","label":"3","content":"Tiamsis tseem muaj cov uas tau zoo tshaj cov ciaj thiab cov tuag, cov ntawd yog cov uas tsis tau yug los; lawv tsis tau pom kev tsis ncaj ncees uas nyob hauv lub qab ntuj no."},{"bible_id":"1525","chapter_code":"ECC.4","verse_code":"ECC.4.4","label":"4","content":"Kuv paub hais tias qhov uas neeg sib zog ua haujlwm hnyav kom lawv muaj, twb yog vim lawv khib tej uas luag zejzog twb muaj lawm. Tiamsis tej ntawd tsis muaj qabhau li, tsuas zoo ib yam li caum cua xwb."},{"bible_id":"1525","chapter_code":"ECC.4","verse_code":"ECC.4.5","label":"5","content":"Tus uas luag hais tias yog neeg ruam yog tus uas puag tes puag taw cia nws tuag tshaib."},{"bible_id":"1525","chapter_code":"ECC.4","verse_code":"ECC.4.6","label":"6","content":"Qhov uas yus muaj kev kaj siab mentsis zoo dua li yus ob txhais tes ua haujlwm txhua lub sijhawm. Tej ntawd tsuas zoo ib yam li caum cua xwb."},{"bible_id":"1525","chapter_code":"ECC.4","verse_code":"ECC.4.7","label":"7","content":"Kuv tseem pom muaj dua lwm yam nyob hauv qab ntuj no uas tsis muaj qabhau."},{"bible_id":"1525","chapter_code":"ECC.4","verse_code":"ECC.4.8","label":"8","content":"Tus txivneej uas nyob ib leeg, txawm yog nws tsis muaj tub, tsis muaj kwvtij los nws pheej rau siab ntso ua haujlwm thiab tsis txaus siab rau nws tej kev muaj txiag npluanuj li. Nws khwv tseg rau leejtwg, nws thiaj pheej tsis so kom muaj kev zoo siab li? Tej no los tsis muaj qabhau, thiab nws tseem ua lub neej txomnyem ntsuav xwb."},{"bible_id":"1525","chapter_code":"ECC.4","verse_code":"ECC.4.9","label":"9","content":"Ob leeg zoo dua ib leeg, rau qhov ob leeg ua haujlwm tau nqi zog ntau dua."},{"bible_id":"1525","chapter_code":"ECC.4","verse_code":"ECC.4.10","label":"10","content":"Yog ib tug ntog lawm, ib tug yuav rub nws tes sawv. Tiamsis tsis zoo rau tus uas nws ib leeg xwb, yog nws ntog lawm tsis muaj leejtwg yuav rub nws tes sawv."},{"bible_id":"1525","chapter_code":"ECC.4","verse_code":"ECC.4.11","label":"11","content":"Lub caij ntuj no, ob leeg pw ua ke thiaj li sov, tiamsis tus uas pw ib leeg xwb yuav ua li cas sov?"},{"bible_id":"1525","chapter_code":"ECC.4","verse_code":"ECC.4.12","label":"12","content":"Yog ob leeg koom ua ke yuav tawmtsam yeej ib leeg. Txoj hlua uas muaj peb ntswg, rub tsis tu yoojyim."},{"bible_id":"1525","chapter_code":"ECC.4","verse_code":"ECC.4.13+ECC.4.14","label":"13-14","content":"Ib tug neeg txomnyem yeej muaj cuabkav los ua vajntxwv kav tebchaws lossis tus neeg raug txim muaj cuabkav tawm hauv tsev lojcuj mus zaum saum lub zwmtxwv, tiamsis tus vajntxwv laus uas tsis mloog luag tej lus tuavxam twb zoo tsis cuag tus tub hluas uas txomnyem thiab txawj ntse."},{"bible_id":"1525","chapter_code":"ECC.4","verse_code":"ECC.4.15","label":"15","content":"Kuv xav txog txhua tus neeg uas nyob hauv qab ntuj no, kuv paub hais tias nyob hauv cov neeg ntawd yuav muaj ib tug tub hluas los hloov vajntxwv chaw."},{"bible_id":"1525","chapter_code":"ECC.4","verse_code":"ECC.4.16","label":"16","content":"Txawm yog tej pejxeem uas vajntxwv kav ntawd yuav muaj coob thiab tsawg los tom qab uas nws tuag lawm, tsis muaj leejtwg yuav nco txog tej txiaj ntsig uas nws ua tas los. Tej ntawd tsis muaj qabhau, tsuas zoo ib yam li caum cua xwb."},{"bible_id":"1525","chapter_code":"ECC.5","verse_code":"ECC.5.1","label":"1","content":"Koj yuav tsum ceevfaj qhov uas mus hauv lub Tuamtsev; koj mus mloog zoo dua koj coj khoom mus fij ib yam li tus neeg ruam uas tsis paub hais tias qhov twg yog thiab qhov twg tsis yog."},{"bible_id":"1525","chapter_code":"ECC.5","verse_code":"ECC.5.2","label":"2","content":"Yuav tsum ua tib zoo xav ua ntej koj mam hais thiab tsis txhob lam tau lam coglus rau Vajtswv. Vajtswv yog tus nyob saum ntuj thiab koj yog tus nyob hauv qab ntuj no, yog li ntawd tsis txhob hais ib los tshaj tej uas koj ua tau."},{"bible_id":"1525","chapter_code":"ECC.5","verse_code":"ECC.5.3","label":"3","content":"Yog koj yimhuab txhawjxeeb yuav ua rau koj yimhuab ua npau suav ntau, thiab yog koj yimhuab hais lus ntau, yuav ua rau koj hais tej lus tsis zoo."},{"bible_id":"1525","chapter_code":"ECC.5","verse_code":"ECC.5.4","label":"4","content":"Yog li ntawd, thaum koj coglus rau Vajtswv, koj yuav tsum maj ua kom tej lus cog tseg ntawd tiav. Nws yeej tsis txaus siab rau tus neeg ruam li. Koj yuav tsum ua raws li koj tej lus cog tseg rau nws lawm."},{"bible_id":"1525","chapter_code":"ECC.5","verse_code":"ECC.5.5","label":"5","content":"Yog koj ua tsis tau li koj hais, mas zoo dua li uas koj tsis txhob coglus."},{"bible_id":"1525","chapter_code":"ECC.5","verse_code":"ECC.5.6","label":"6","content":"Tsis txhob cia koj tej lus cog tseg ua rau koj mus ua txhaum, thiab tsis txhob mus hais rau Vajtswv cov povthawj hais tias koj hais yuam kev lawm xwb. Vim li cas koj ua kom Vajtswv npautaws rau koj? Vim li cas koj cia Vajtswv rhuav tej uas koj ua ntawd puastsuaj tas lawm?"},{"bible_id":"1525","chapter_code":"ECC.5","verse_code":"ECC.5.7","label":"7","content":"Tsis hais ua npau suav ntau lossis ua tej haujlwm tsis tseemceeb ntau lossis hais lus ntau yeej tsis muaj qabhau, yog li ntawd koj yuav tsum hwm Vajtswv xwb."},{"bible_id":"1525","chapter_code":"ECC.5","verse_code":"ECC.5.8","label":"8","content":"Tsis txhob xav tsis thoob thaum koj pom nomtswv tsimtxom cov neeg pluag, tsis tsa lawv cai thiab txiav txim tsis ncaj rau lawv. Txhua tus nomtswv yeej muaj ib tug ua tus loj dua saib nws, thiab tseem muaj ib tug uas muaj meejmom siab dua saib lawv."},{"bible_id":"1525","chapter_code":"ECC.5","verse_code":"ECC.5.9","label":"9","content":"Txawm yog vajntxwv los yeej cia siab rau tej qoobloo."},{"bible_id":"1525","chapter_code":"ECC.5","verse_code":"ECC.5.10","label":"10","content":"Yog koj ntshaw nyiaj txiag, ces koj yuav tsis muaj kev txaus siab tas koj simneej li; yog koj ntshaw kom koj npluanuj, koj yuav tsis tau tej uas koj ntshaw ntawd. Tej ntawd yeej tsis muaj qabhau li."},{"bible_id":"1525","chapter_code":"ECC.5","verse_code":"ECC.5.11","label":"11","content":"Yog koj yimhuab npluanuj, ces yimhuab muaj ntau leej uas koj yuav tau pub rau noj. Tej uas koj tau tsuas yog lo lus uas hais tias, koj muaj txiag npluanuj xwb."},{"bible_id":"1525","chapter_code":"ECC.5","verse_code":"ECC.5.12","label":"12","content":"Tus neeg uas ua haujlwm hnyav, txawm yog muaj ntaus muaj tsawg los nws yeej pw tsaug zog zoo. Tiamsis tus neeg muaj txiag npluanuj muaj ntau yam kev nyuaj siab ua rau nws pw tsis tsaug zog."},{"bible_id":"1525","chapter_code":"ECC.5","verse_code":"ECC.5.13","label":"13","content":"Kuv pom dua ib yam uas xav tsis thoob nyob hauv qab ntuj no yog qhov uas neeg pheej khaws nyiaj cia rau lub sijhawm uas lawv yuav siv,"},{"bible_id":"1525","chapter_code":"ECC.5","verse_code":"ECC.5.14","label":"14","content":"yog muaj tej yam xwm tsis zoo ua rau cov nyiaj ntawd tas dulug, ces lawv yuav tsis tshuav dabtsi tseg rau lawv tej menyuam li."},{"bible_id":"1525","chapter_code":"ECC.5","verse_code":"ECC.5.15","label":"15","content":"Peb niam yug peb los liabqab, ces thaum peb rov mus los peb yuav mus liabqab; tej uas peb khwv tau, peb yuav coj tsis tau nrog peb mus."},{"bible_id":"1525","chapter_code":"ECC.5","verse_code":"ECC.5.16","label":"16","content":"Qhov no yog ib yam tsis zoo: peb yug los li cas peb yuav rov qab mus li ntawd; qhov uas peb ua haujlwm hnyav, peb tau dabtsi? Tsuas zoo ib yam li caum cua xwb."},{"bible_id":"1525","chapter_code":"ECC.5","verse_code":"ECC.5.17","label":"17","content":"Dua li ntawd, peb ua lub neej tsaus ntuj nti, muaj kev tu siab,  kev ntxhov siab, kev chim, thiab kev mob kev nkeeg tas mus li xwb."},{"bible_id":"1525","chapter_code":"ECC.5","verse_code":"ECC.5.18","label":"18","content":"Yam zoo uas kuv pom yog li no: cia li noj thiab haus, thiab txaus siab rau tej uas peb khwv tau los thaum Vajtswv pub peb ua neej nyob ib nyuag ntu hauv qab ntuj no; tej no yog feem uas Vajtswv pub rau peb."},{"bible_id":"1525","chapter_code":"ECC.5","verse_code":"ECC.5.19","label":"19","content":"Yog Vajtswv pub rau ib tug neeg twg muaj txiag npluanuj, muaj liaj muaj teb, nws cia li txaus siab rau tej ntawd; nws yuav tsum ua Vajtswv tsaug thiab zoo siab rau tej uas nws khwv tau los. Rau qhov tej ntawd yog Vajtswv pub rau nws."},{"bible_id":"1525","chapter_code":"ECC.5","verse_code":"ECC.5.20","label":"20","content":"Yog Vajtswv pub nws muaj kev zoo siab, ces nws yuav tsis muaj kev ntxhov siab rau lub neej uas nyob ib ntus ntawd."},{"bible_id":"1525","chapter_code":"ECC.6","verse_code":"ECC.6.1","label":"1","content":"Kuv pom muaj kev tsis ncaj ncees nyob hauv qab ntuj no; tej kev tsis ncaj ntawd tsimtxom neeg hnyav kawg li."},{"bible_id":"1525","chapter_code":"ECC.6","verse_code":"ECC.6.2","label":"2","content":"Vajtswv pub qee leej muaj txiag npluanuj, qee leej muaj meejmom, qee leej muaj liaj muaj teb thiab muaj txhua yam uas nws xav tau. Tiamsis Vajtswv tsis pub tus ntawd txaus siab rau tej uas nws khwv tau los. Vajtswv yuav muab tej ntawd rau lwm tus siv. Tej ntawd tsis muaj qabhau thiab yog kev tsis ncaj ncees xwb."},{"bible_id":"1525","chapter_code":"ECC.6","verse_code":"ECC.6.3","label":"3","content":"Txawm yog ib tug neeg twg yuav muaj txog ib puas tus menyuam, thiab nws ua neej nyob ntev li cas los xij, yog nws tsis muaj kev zoo siab thiab thaum nws tuag yog luag tsis coj nws mus faus, ces kuv suav hais tias tus menyuam uas tsis tau yug los tseem zoo dua tus ntawd."},{"bible_id":"1525","chapter_code":"ECC.6","verse_code":"ECC.6.4","label":"4","content":"Nws tsis txhob yug los yuav zoo dua, rau qhov nws yeej yuav ploj mus rau hauv qhov tsaus ntuj nti uas tsis muaj leejtwg nco txog nws li lawm."},{"bible_id":"1525","chapter_code":"ECC.6","verse_code":"ECC.6.5","label":"5","content":"Txawm yog nws tsis tau los pom lub hnub thiab tsis tau paub kev ua neej zoo li cas los nws tseem tau so dua tus uas tuag lawm."},{"bible_id":"1525","chapter_code":"ECC.6","verse_code":"ECC.6.6","label":"6","content":"Txawm yog nws yuav ua neej nyob txog ib txhiab lossis ob txhiab xyoo los xij, yeej tsis muaj kev txaus siab dabtsi. Thaum kawg nkawd yeej yuav mus rau tib qhov chaw xwb."},{"bible_id":"1525","chapter_code":"ECC.6","verse_code":"ECC.6.7","label":"7","content":"Tus neeg uas rau siab ntso ua haujlwm nws tsuas tau noj tau haus xwb, tiamsis nws yeej tsis muaj kev txaus siab li."},{"bible_id":"1525","chapter_code":"ECC.6","verse_code":"ECC.6.8","label":"8","content":"Tus neeg ntse zoo tshaj tus neeg ruam li cas? Thiab tus neeg pluag uas paub ua lub neej zoo yuav tau dabtsi?"},{"bible_id":"1525","chapter_code":"ECC.6","verse_code":"ECC.6.9","label":"9","content":"Tej ntawd yeej tsis muaj qabhau li, tsuas zoo ib yam li caum cua xwb. Cia li txaus siab rau tej uas koj muaj zoo dua li uas koj pheej ntshaw lwm yam."},{"bible_id":"1525","chapter_code":"ECC.6","verse_code":"ECC.6.10","label":"10","content":"Txhua yam uas tshwm muaj ntawd, yeej teem tseg ntev los lawm. Peb sawvdaws paub hais tias tsis muaj leejtwg  yuav cav ncauj yeej tus uas muaj tswvyim tshaj nws."},{"bible_id":"1525","chapter_code":"ECC.6","verse_code":"ECC.6.11","label":"11","content":"Yog koj pheej cav ncauj ntau mas yimhuab tsis muaj qabhau, thiab koj yuav tsis tau dabtsi."},{"bible_id":"1525","chapter_code":"ECC.6","verse_code":"ECC.6.12","label":"12","content":"Leejtwg yuav paub hais tias yam twg thiaj zoo rau neeg lub neej uas tsis muaj qabhau uas nyob ib ntus ib yam li tus duab ntxoov ntxoo uas yuav dhau mus? Puas muaj leejtwg paub hais tias tom qab uas nws tuag lawm, yuav muaj dabtsi tshwmsim rau lub qab ntuj no?"},{"bible_id":"1525","chapter_code":"ECC.7","verse_code":"ECC.7.1","label":"1","content":"Lub koob lub npe zoo, zoo dua tej roj tsw qab uas muaj nqis; thiab hnub tuag zoo dua hnub yug."},{"bible_id":"1525","chapter_code":"ECC.7","verse_code":"ECC.7.2","label":"2","content":"Mus rau hauv lub tsev uas muaj kev quaj ntsuag zoo dua mus rau hauv lub tsev uas muaj rooj noj rooj haus thiab muaj kev lomzem. Cov uas tseem ua neej nyob yuav tsum nco ntsoov hais tias txojkev tuag yeej tos rawv peb txhua tus."},{"bible_id":"1525","chapter_code":"ECC.7","verse_code":"ECC.7.3","label":"3","content":"Kev quaj ntsuag zoo dua kev luag ua tsuj ua tsaug, qhov ntawd ua rau koj lub ntsejmuag mluas tiamsis yuav ua rau koj muaj kev txawj ntse."},{"bible_id":"1525","chapter_code":"ECC.7","verse_code":"ECC.7.4","label":"4","content":"Tus uas xav ntsoov rau txojkev tau zoo yog neeg ruam. Tus uas xav ntsoov rau txojkev tuag yog neeg ntse."},{"bible_id":"1525","chapter_code":"ECC.7","verse_code":"ECC.7.5","label":"5","content":"Koj mloog tus neeg txawj ntse tej lus qhuab ntuas zoo dua li mloog tus neeg ruam hu nkauj qhuas koj."},{"bible_id":"1525","chapter_code":"ECC.7","verse_code":"ECC.7.6","label":"6","content":"Tus neeg ruam lub suab luag zoo ib yam li tej txim taws uas tawg hauv qhovcub. Nws tsuas nrov qhuav xwb tsis muaj qabhau li."},{"bible_id":"1525","chapter_code":"ECC.7","verse_code":"ECC.7.7","label":"7","content":"Thaum tus neeg ntse ua tsis ncaj rau lwm tus yog nws ua li tus neeg ruam ua. Yog koj yuav luag tej nyiaj xiab, ces yog koj rov ua rau koj poob ntsejmuag."},{"bible_id":"1525","chapter_code":"ECC.7","verse_code":"ECC.7.8","label":"8","content":"Qhov uas xaus zoo dua qhov uas pib; kev ua siab ntev zoo dua kev khavtheeb."},{"bible_id":"1525","chapter_code":"ECC.7","verse_code":"ECC.7.9","label":"9","content":"Tsis txhob npautaws sai; tsuas yog cov neeg ruam thiaj npautaws sai xwb."},{"bible_id":"1525","chapter_code":"ECC.7","verse_code":"ECC.7.10","label":"10","content":"Tsis txhob nug hais tias, \u201cVim li cas yav tas los zoo dua tamsim no?\u201d Qhov uas koj nug li ntawd tsis yog lus ntse."},{"bible_id":"1525","chapter_code":"ECC.7","verse_code":"ECC.7.11","label":"11","content":"Txhua tus uas ua neej nyob yuav tsum muaj tswvyim, rau qhov tswvyim zoo ib yam li koj tau txais qubtxeeg qubteg,"},{"bible_id":"1525","chapter_code":"ECC.7","verse_code":"ECC.7.12","label":"12","content":"thiab lub tswvyim yuav tsomkwm koj ib yam li tej nyiaj txiag. Yam muaj nqis ntawm kev txawj ntse yog lub tswvyim uas muaj peevxwm ua rau koj nyob kaj siab lug."},{"bible_id":"1525","chapter_code":"ECC.7","verse_code":"ECC.7.13","label":"13","content":"Cia li xav txog tej uas Vajtswv ua tas los; leejtwg yuav muaj cuabkav muab yam uas Vajtswv muab nkhaus lawm ua kom ncaj?"},{"bible_id":"1525","chapter_code":"ECC.7","verse_code":"ECC.7.14","label":"14","content":"Thaum koj noj qab nyob zoo, cia li zoo siab, thiab thaum koj raug kev txomnyem, nco ntsoov hais tias kev noj qab nyob zoo thiab kev txomnyem puavleej yog los ntawm Vajtswv los; koj tsis muaj cuabkav paub hais tias yuav muaj dabtsi tshwmsim los tom hauv ntej."},{"bible_id":"1525","chapter_code":"ECC.7","verse_code":"ECC.7.15","label":"15","content":"Kuv pom txhua yam nyob hauv kuv lub neej uas tsis muaj qabhau. Tus neeg ncaj ncees tuag vim nws txojkev ncaj ncees, thiab tus neeg phem ua neej nyob ntev vim nws txojkev ua phem."},{"bible_id":"1525","chapter_code":"ECC.7","verse_code":"ECC.7.16","label":"16","content":"Tsis txhob ua neeg ncaj lossis ntse dhau hwv, vim li cas koj yuav ua rau koj puastsuaj?"},{"bible_id":"1525","chapter_code":"ECC.7","verse_code":"ECC.7.17","label":"17","content":"Tiamsis tsis txhob ua neeg phem lossis ruam dhau hwv, vim li cas koj tuag ua ntej lub sijhawm uas teem tseg rau koj?"},{"bible_id":"1525","chapter_code":"ECC.7","verse_code":"ECC.7.18","label":"18","content":"Koj yuav tsum zam kom dhau ob yam ntawd huv tibsi. Yog koj ua lub neej hwm Vajtswv, koj yeej yuav zam dhau ob yam ntawd xwb."},{"bible_id":"1525","chapter_code":"ECC.7","verse_code":"ECC.7.19","label":"19","content":"Tswvyim pab tau tus neeg txawj ntse ua tau haujlwm zoo dua kaum tus thawjtswj hauv ib lub nroog."},{"bible_id":"1525","chapter_code":"ECC.7","verse_code":"ECC.7.20","label":"20","content":"Nyob hauv lub ntiajteb no yeej tsis muaj ib tug ua zoo txhua lub sijhawm lossis tsis ua txhaum li."},{"bible_id":"1525","chapter_code":"ECC.7","verse_code":"ECC.7.21","label":"21","content":"Tsis txhob quavntsej tej uas luag hais, nyob tsam koj hnov koj tus tubtxib txob thuam koj;"},{"bible_id":"1525","chapter_code":"ECC.7","verse_code":"ECC.7.22","label":"22","content":"thiab koj los yeej tau txob thuam lwm tus ntau zaus lawm."},{"bible_id":"1525","chapter_code":"ECC.7","verse_code":"ECC.7.23","label":"23","content":"Kuv siv kuv lub tswvyim sim txhua yam no. Kuv suav hais tias kuv yog tus neeg uas txawj ntse, tiamsis qhov tseeb txojkev txawj ntse nyob deb kuv heev."},{"bible_id":"1525","chapter_code":"ECC.7","verse_code":"ECC.7.24","label":"24","content":"Yuav ua li cas thiaj paub hais tias kev ua neej nyob muaj qabhau? Qhov ntawd nyob tob heev, peb paub tsis txog li."},{"bible_id":"1525","chapter_code":"ECC.7","verse_code":"ECC.7.25","label":"25","content":"Tiamsis kuv nrhiav thiab kawm kev txawj ntse; kuv nrhiav kom tau tswvyim thiab kev txawj ntse teb kuv tej lus nug, thiab kuv kawm kev ua siab phem thiab kev ruam saib zoo li cas."},{"bible_id":"1525","chapter_code":"ECC.7","verse_code":"ECC.7.26","label":"26","content":"Kuv nrhiav tau ib yam uas iab siab tshaj txojkev tuag, yog tus pojniam uas muab nws txojkev hlub thab rau koj; nws yuav ntes koj ib yam li lub vas lossis rooj nta npuj uas mag koj; thiab nws sab npab uas puag koj yuav zoo ib yam li txoj saw hlau uas khi koj. Tus neeg uas ua haum Vajtswv siab thiaj yuav khiav dim, tiamsis tus pojniam ntawd yuav ntes tau cov neeg uas nyiam ua txhaum."},{"bible_id":"1525","chapter_code":"ECC.7","verse_code":"ECC.7.27","label":"27","content":"Tus neeg Txawj Ntse hais tias, saib maj, kuv nrhiav ib yam dhau ib yam, kuv thiaj mus nrhiav tau lus teb kuv tej lus nug."},{"bible_id":"1525","chapter_code":"ECC.7","verse_code":"ECC.7.28","label":"28","content":"Kuv nrhiav lwm yam lus teb tiamsis nrhiav tsis tau li. Kuv nrhiav tau ib tug txivneej uas kuv hwm, ntawm ib txhiab leej, tiamsis cov pojniam kuv nrhiav tsis muaj ib tug li."},{"bible_id":"1525","chapter_code":"ECC.7","verse_code":"ECC.7.29","label":"29","content":"Tej uas kuv kawm tau yog li no: Vajtswv yeej tsim neeg los ua ncaj ua ncees, tiamsis yog peb pheej lob kev nyuaj siab los rau peb xwb."},{"bible_id":"1525","chapter_code":"ECC.8","verse_code":"ECC.8.1","label":"1","content":"Tsuas yog tus neeg ntse thiaj li paub lub ntsiab lus meej xwb. Tswvyim ua rau nws muaj ntsejmuag luag ntxhi thiab ua rau nws txojkev chim ploj mus."},{"bible_id":"1525","chapter_code":"ECC.8","verse_code":"ECC.8.2","label":"2","content":"Cia li ua raws li vajntxwv hais,  thiab tsis txhob maj coglus rau Vajtswv."},{"bible_id":"1525","chapter_code":"ECC.8","verse_code":"ECC.8.3","label":"3","content":"Vajntxwv yeej muaj cuabkav ua raws li nws siab nyiam; yog li ntawd, cia li khiav ntawm nws mus ua ntej koj raug kev puastsuaj."},{"bible_id":"1525","chapter_code":"ECC.8","verse_code":"ECC.8.4","label":"4","content":"Vajntxwv yeej muaj hwjchim ua tau txhua yam, thiab tsis muaj leejtwg yuav hais tau rau nws hais tias koj ua dabtsi li ko?"},{"bible_id":"1525","chapter_code":"ECC.8","verse_code":"ECC.8.5","label":"5","content":"Yog koj mloog nws lus, koj yuav tsis raug puastsuaj, tus neeg ntse yeej paub lub sijhawm thiab paub hais tias yuav ua li cas thiaj zoo."},{"bible_id":"1525","chapter_code":"ECC.8","verse_code":"ECC.8.6","label":"6","content":"Yeej muaj lub caij zoo thiab muaj txojkev zoo los ua txhua yam, tiamsis peb tsuas paub mentsis xwb!"},{"bible_id":"1525","chapter_code":"ECC.8","verse_code":"ECC.8.7","label":"7","content":"Peb yeej tsis muaj ib tug twg paub txog tej yam uas yuav tshwmsim los, thiab tsis muaj leejtwg qhia peb li."},{"bible_id":"1525","chapter_code":"ECC.8","verse_code":"ECC.8.8","label":"8","content":"Tsis muaj leejtwg khiav dim txojkev tuag lossis tshem tau hnub tuag tawm ntawm nws mus. Qhov no yog npluav rog uas peb khiav tsis dhau thiab nyiag kev khiav tsis dim li."},{"bible_id":"1525","chapter_code":"ECC.8","verse_code":"ECC.8.9","label":"9","content":"Kuv pom tej xwm uas tshwmsim hauv lub qab ntuj no, mas ibtxhia muaj hwjchim thiab ibtxhia raug txomnyem vim kev tswjhwm ntawm cov neeg muaj hwjchim."},{"bible_id":"1525","chapter_code":"ECC.8","verse_code":"ECC.8.10","label":"10","content":"Kuv pom luag muab cov neeg ua phem uas tuag lawm coj mus faus; lawv pheej nkag mus thiab tawm hauv qhov chaw dawbhuv los, tiamsis tseem muaj neeg qhuas lawv nyob hauv tej nroog uas lawv ua kev phem kev qias.  Tej ntawd los tsis muaj qabhau li."},{"bible_id":"1525","chapter_code":"ECC.8","verse_code":"ECC.8.11","label":"11","content":"Vim li cas neeg pheej nyiam ua kev txhaum ua luaj? Rau qhov lawv ua txhaum li ntawd los lawv tsis raug txim tamsim ntawd."},{"bible_id":"1525","chapter_code":"ECC.8","verse_code":"ECC.8.12","label":"12","content":"Tus neeg txhaum, txawm ua txhaum qas pua zaus los nws tseem ua neej nyob. Txawm li ntawd los kuv paub hais tias tus uas hwm Vajtswv thiaj yog tus uas muaj kev kaj siab,"},{"bible_id":"1525","chapter_code":"ECC.8","verse_code":"ECC.8.13","label":"13","content":"tiamsis cov neeg ua phem ua qias yuav tsis tau txojkev kaj siab ntawd. Lawv txojsia tsuas zoo ib yam li tus duab ntxoov ntxoo, thiab lawv yuav tuag thaum lawv tseem hluas, vim lawv tsis hwm Vajtswv."},{"bible_id":"1525","chapter_code":"ECC.8","verse_code":"ECC.8.14","label":"14","content":"Muaj tej yam uas tshwmsim rau lub ntiajteb no: qee zaus cov neeg ncaj ncees raug txim theej cov neeg uas ua phem ua qias, thiab cov neeg ua phem ua qias tau txais cov neeg ncaj ncees tej nqi zog. Kuv thiaj li hais tias tej ntawd tsis muaj qabhau li."},{"bible_id":"1525","chapter_code":"ECC.8","verse_code":"ECC.8.15","label":"15","content":"Yog li ntawd, kuv thiaj xav hais tias nyias yuav tsum txaus siab rau nyias lub neej, rau qhov tsis muaj ib yam ib yam dabtsi yuav zoo tshaj kev noj kev haus thiab nws rov txaus siab rau nws lawm. Nws tsuas ua tej haujlwm uas Vajtswv pub rau nws thaum uas nws ua neej nyob hauv ntiajteb no xwb."},{"bible_id":"1525","chapter_code":"ECC.8","verse_code":"ECC.8.16","label":"16","content":"Thaum kuv muab siab rau nrhiav kev txawj ntse thiab kev ua haujlwm nyob hauv ntiajteb no, kuv pom hais tias nruab hnub thiab hmo ntuj los tsis muaj leejtwg tau so li,"},{"bible_id":"1525","chapter_code":"ECC.8","verse_code":"ECC.8.17","label":"17","content":"thiab tsis muaj leejtwg totaub hais tias Vajtswv ua dabtsi. Txawm yog koj rau siab nrhiav npaum twg los koj yeej tsis paub. Cov neeg txawj ntse khav hais tias lawv paub, tiamsis lawv yeej tsis paub li."},{"bible_id":"1525","chapter_code":"ECC.9","verse_code":"ECC.9.1","label":"1","content":"Kuv xav ntev loo txog tej no, kuv pom hais tias cov neeg txawj ntse thiab cov neeg ncaj ncees, lawv tej kev sib hlub thiab tej kev sib ntxub puavleej nyob hauv Vajtswv lub xibteg. Tsis muaj leejtwg paub tej uas yuav los tav lawv hauv ntej."},{"bible_id":"1525","chapter_code":"ECC.9","verse_code":"ECC.9.2","label":"2","content":"Tsis muaj dabtsi txawv li.  Tib txoj hmoo phem los raug cov neeg ncaj ncees thiab cov neeg nkhaus, cov neeg siab zoo thiab cov neeg siab phem,  cov neeg huv thiab cov neeg tsis huv, cov neeg muaj khoom fij thiab cov neeg uas tsis muaj. Tus neeg ncaj ncees los yeej zoo tsis tshaj tus neeg txhaum; tus neeg uas coglus los yeej zoo tsis tshaj tus neeg uas tsis coglus."},{"bible_id":"1525","chapter_code":"ECC.9","verse_code":"ECC.9.3","label":"3","content":"Qhov no yog txoj hmoo phem uas los raug txhua tus neeg nyob hauv lub ntiajteb no ib yam nkaus. Dua li ntawd thaum lawv tseem ua neej nyob, lawv txhua tus lub siab puv nkaus tej kev phem thiab kev vwm ces tom qab ntawd lawv yuav tuag."},{"bible_id":"1525","chapter_code":"ECC.9","verse_code":"ECC.9.4","label":"4","content":"Tiamsis yog leejtwg muaj sia nrog cov neeg uas ua neej nyob hauv ntiajteb no, tus ntawd tseem muaj kev cia siab; rau qhov tus dev uas tseem ciaj sia muaj nqis dua tus tsov ntxhuav uas tuag lawm."},{"bible_id":"1525","chapter_code":"ECC.9","verse_code":"ECC.9.5","label":"5","content":"Tseeb tiag, cov neeg uas tseem ua neej nyob paub hais tias, muaj ib hnub twg lawv yuav tuag, tiamsis cov neeg uas tuag lawm tsis paub dabtsi li. Lawv yuav tsis tau nqi zog thiab tsis muaj leejtwg nco txog lawv li lawm."},{"bible_id":"1525","chapter_code":"ECC.9","verse_code":"ECC.9.6","label":"6","content":"Lawv tej kev sib hlub, kev sib ntxub thiab tej kev khib puavleej tuag nrog lawv mus; lawv yuav tsis nrog luag muaj feem muaj tug hauv lub ntiajteb no ntxiv lawm."},{"bible_id":"1525","chapter_code":"ECC.9","verse_code":"ECC.9.7","label":"7","content":"Cia li noj koj tej zaub mov thiab zoo siab; cia li haus koj tej cawv txiv hmab thiab kaj siab lug, rau qhov Vajtswv yeej pom zoo kom koj ua li ntawd."},{"bible_id":"1525","chapter_code":"ECC.9","verse_code":"ECC.9.8","label":"8","content":"Txuag koj cev ris tsho kom dawb txhua lub sijhawm thiab pleev ntshis roj tsw qab rau koj lub taubhau."},{"bible_id":"1525","chapter_code":"ECC.9","verse_code":"ECC.9.9","label":"9","content":"Cia li txaus siab ua neej nrog tus pojniam uas koj hlub mus tas koj lub neej uas tsis muaj qabhau. Cia li txaus siab rau koj lub neej uas tsis muaj qabhau, rau qhov tej ntawd thiaj yog tej uas koj muaj nyob hauv ntiajteb no."},{"bible_id":"1525","chapter_code":"ECC.9","verse_code":"ECC.9.10","label":"10","content":"Cia li rau siab ntso ua tes haujlwm uas koj ua, rau qhov yuav tsis muaj haujlwm, tsis muaj kev xav, tsis muaj kev txawj ntse thiab tsis muaj tswvyim nyob hauv tubtuag teb, qhov chaw uas koj yuav mus nyob ntawd."},{"bible_id":"1525","chapter_code":"ECC.9","verse_code":"ECC.9.11","label":"11","content":"Kuv pom dua lwm yam ntxiv nyob hauv lub ntiajteb no; cov neeg uas khiav ceev tshaj los yuav khiav tsis yeej txhua zaus uas muaj kev sib tw khiav, thiab cov neeg uas siab tawv heev los yuav sib ntaus sib tua tsis yeej lawm; cov neeg txawj ntse los yuav tsis muaj noj tsis muaj haus; cov neeg muaj tswvyim los tsis npluanuj, thiab cov neeg uas ua tau tshaj plaws los tsis tau ua cov tuav lub meejmom siab. Txoj hmoov phem yeej yuav los raug txhua tus."},{"bible_id":"1525","chapter_code":"ECC.9","verse_code":"ECC.9.12","label":"12","content":"Tsis muaj leejtwg paub hais tias kev puastsuaj yuav los raug nws thaum twg ib yam li tej noog uas tos nco xwb twb mag luag tej hlua thiab ib yam li tej ntses uas mag luag lub vas. Yog li ntawd, peb yuav mag luag lub vojhlua thaum peb tsis nco ceevfaj."},{"bible_id":"1525","chapter_code":"ECC.9","verse_code":"ECC.9.13","label":"13","content":"Muaj dua ib lub tswvyim zoo uas kuv pom nyob hauv ntiajteb no xwsli:"},{"bible_id":"1525","chapter_code":"ECC.9","verse_code":"ECC.9.14","label":"14","content":"Muaj ib lub nroog me me uas tsis muaj pejxeem coob nyob hauv. Muaj ib tug vajntxwv uas muaj hwjchim thiab muaj tubrog coob heev tuaj ntaus lub nroog ntawd. Nws tuaj vij thiab npaj tsoo tus ntsa yeej mus rau hauv lub nroog."},{"bible_id":"1525","chapter_code":"ECC.9","verse_code":"ECC.9.15","label":"15","content":"Muaj ib tug neeg pluag uas ntse heev nyob hauv lub nroog ntawd; nws muaj cuabkav cawm tau lub nroog tsis raug luag tua, tiamsis tsis muaj leejtwg xav txog tus pluag ntawd li."},{"bible_id":"1525","chapter_code":"ECC.9","verse_code":"ECC.9.16","label":"16","content":"Kuv hais tias muaj tswvyim zoo dua muaj zog, tiamsis tsis muaj leejtwg xav txog tus neeg pluag uas txawj ntse ntawd thiab tsis quavntsej nws tej lus li."},{"bible_id":"1525","chapter_code":"ECC.9","verse_code":"ECC.9.17","label":"17","content":"Ua tib zoo mloog tus neeg txawj ntse tej lus uas nws maj mam hais zoo dua li mloog cov neeg ruam tus thawjtswj lub suab uas nthe nqho hauv lub rooj sablaj."},{"bible_id":"1525","chapter_code":"ECC.9","verse_code":"ECC.9.18","label":"18","content":"Lub tswvyim ua tau ntau yam zoo dua tej cuabyeej ua rog, tiamsis tus neeg txhaum yeej ua tsis tau ib yam zoo li."},{"bible_id":"1525","chapter_code":"ECC.10","verse_code":"ECC.10.1","label":"1","content":"Yoov tuag ua rau hwj roj tsw qab tsw phem, thiab txojkev ruam uas me me yuav ua rau lub tswvyim uas loj ploj tas."},{"bible_id":"1525","chapter_code":"ECC.10","verse_code":"ECC.10.2","label":"2","content":"Raws li ibtxwm mas tus neeg ntse tsuas ua qhov yog, thiab tus neeg ruam thiaj ua tej yam uas tsis yog xwb."},{"bible_id":"1525","chapter_code":"ECC.10","verse_code":"ECC.10.3","label":"3","content":"Cov neeg ruam txawm yog lawv mus qhov twg los lawv tus yam ntxwv yeej qhia rau luag paub hais tias lawv yog neeg ruam."},{"bible_id":"1525","chapter_code":"ECC.10","verse_code":"ECC.10.4","label":"4","content":"Yog koj tus thawjtswj npautaws rau koj, koj tsis txhob khiav tso koj tes haujlwm tseg, rau qhov kev ua siab ntev thiaj tav tau txojkev chim."},{"bible_id":"1525","chapter_code":"ECC.10","verse_code":"ECC.10.5","label":"5","content":"Tej kev phem uas kuv pom nyob hauv lub qab ntuj no yog tej uas cov thawjcoj ua tsis ncaj xwsli:"},{"bible_id":"1525","chapter_code":"ECC.10","verse_code":"ECC.10.6","label":"6","content":"muab cov neeg ruam los tuav lub meejmom siab, tiamsis muab cov neeg muaj txiag npluanuj los tuav lub meejmom qis."},{"bible_id":"1525","chapter_code":"ECC.10","verse_code":"ECC.10.7","label":"7","content":"Kuv pom cov neeg ua qhev caij nees thiab cov nomtswv mus kotaw ib yam li cov qhev."},{"bible_id":"1525","chapter_code":"ECC.10","verse_code":"ECC.10.8","label":"8","content":"Yog leejtwg khawb qhov, tus ntawd yeej yuav poob rau hauv lub qhov ntawd; thiab yog leejtwg rhuav phabntsa, nab yuav tom tus ntawd."},{"bible_id":"1525","chapter_code":"ECC.10","verse_code":"ECC.10.9","label":"9","content":"Yog leejtwg txaug pobzeb, pobzeb yuav tais tus ntawd; yog leejtwg phua ntoo, ntoo yuav raug tus ntawd."},{"bible_id":"1525","chapter_code":"ECC.10","verse_code":"ECC.10.10","label":"10","content":"Yog koj rab taus npub lawm, koj tsis hov, yuav qig koj lub zog heev. Tiamsis lub tswvyim pab tau koj ua haujlwm tiav."},{"bible_id":"1525","chapter_code":"ECC.10","verse_code":"ECC.10.11","label":"11","content":"Yog koj xub cia nab tom tau koj ces koj ntxias tsis tau nab lawm."},{"bible_id":"1525","chapter_code":"ECC.10","verse_code":"ECC.10.12","label":"12","content":"Tej lus uas tus neeg txawj ntse hais ua rau luag qhuas nws, tiamsis tej lus uas tus neeg ruam hais ua rau nws poob ntsejmuag."},{"bible_id":"1525","chapter_code":"ECC.10","verse_code":"ECC.10.13","label":"13","content":"Yog nws pib hais tej lus ruam, thaum kawg yuav ua rau muaj kev chim thiab npautaws."},{"bible_id":"1525","chapter_code":"ECC.10","verse_code":"ECC.10.14","label":"14","content":"Tus neeg ruam tham ib zaj tas pib ib zaj tuaj. Tsis muaj leejtwg paub tej uas yuav tshwmsim los yav tom ntej, thiab tsis muaj leejtwg qhia tau hais tias tom qab uas tuag lawm yuav muaj dabtsi tshwmsim."},{"bible_id":"1525","chapter_code":"ECC.10","verse_code":"ECC.10.15","label":"15","content":"Tus neeg ruam uas tsis paub nrhiav kev rov qab mus tsev mas ua rau nws sab heev."},{"bible_id":"1525","chapter_code":"ECC.10","verse_code":"ECC.10.16","label":"16","content":"Lub tebchaws uas tus vajntxwv tseem hluas thiab cov nomtswv pheej muaj rooj noj rooj haus tsheej tag hmo mas yuav raug kev puastsuaj."},{"bible_id":"1525","chapter_code":"ECC.10","verse_code":"ECC.10.17","label":"17","content":"Tiamsis lub tebchaws uas tus vajntxwv paub txiav txim siab ua qhov zoo, thiab cov thawjcoj uas noj haus muaj caij muaj nyoog, lawv tswj tau lawv thiab tsis quav cawv mas yog lub tebchaws uas tau koob hmoov."},{"bible_id":"1525","chapter_code":"ECC.10","verse_code":"ECC.10.18","label":"18","content":"Tus txivneej uas tubnkeeg kho nws lub rutsev ces lub tsev yuav xau nag thiab pob puas tas."},{"bible_id":"1525","chapter_code":"ECC.10","verse_code":"ECC.10.19","label":"19","content":"Rooj noj rooj haus yuav ua rau koj zoo siab thiab cawv txiv hmab yuav ua rau koj kaj siab, tiamsis yog koj tsis muaj nyiaj txiag, koj yeej tsis tau tej ntawd."},{"bible_id":"1525","chapter_code":"ECC.10","verse_code":"ECC.10.20","label":"20","content":"Tsis txhob thuam koj tus vajntxwv, txawm yog yuav xav twjywm xwb los tsis txhob xav li, thiab tsis txhob thuam cov neeg npluanuj, txawm yog yuav sib ntxhis twjywm hauv koj lub txaj los tsis txhob ntxhis li. Nyob tsam ces noog yuav coj koj tej lus mus hais qhia rau luag paub."},{"bible_id":"1525","chapter_code":"ECC.11","verse_code":"ECC.11.1","label":"1","content":"Muab koj tej nyiaj coj mus rau cov neeg txawv tebchaws ua lag ua luam, muaj ib hnub twg koj thiaj yuav tau pajlaum."},{"bible_id":"1525","chapter_code":"ECC.11","verse_code":"ECC.11.2","label":"2","content":"Muab koj tej nyiaj coj mus tso rau ntau qhov, yog koj yimhuab tso rau ntau qhov yimhuab zoo xwb, rau qhov koj tsis paub hais tias yuav muaj xwm dabtsi los raug koj hauv lub ntiajteb no."},{"bible_id":"1525","chapter_code":"ECC.11","verse_code":"ECC.11.3","label":"3","content":"Tsob ntoo yuav vau mus rau seem twg los xij, tus cav ntoo yuav nyob qhov ntawd mus li. Thaum twg muaj huab tsaus nti los ces yog yuav los nag xwb."},{"bible_id":"1525","chapter_code":"ECC.11","verse_code":"ECC.11.4","label":"4","content":"Yog leejtwg tos kom cua tus thiab huab cua zoo ces tus ntawd yuav cog tsis tau ib yam dabtsi thiab tsis muaj qoobloo sau li."},{"bible_id":"1525","chapter_code":"ECC.11","verse_code":"ECC.11.5","label":"5","content":"Vajtswv yog tus tsim txhua tsav yam; koj yeej tsis totaub tej uas Vajtswv ua ib yam li koj tsis totaub hais tias yog li cas thiaj muaj taus txojsia rau hauv leej niam plab."},{"bible_id":"1525","chapter_code":"ECC.11","verse_code":"ECC.11.6","label":"6","content":"Mus cog qoobloo thaum sawv ntxov thiab thaum yuav tsaus ntuj, rau qhov koj twb tsis paub hais tias cov twg yuav hlob zoo dua, cov no los cov tod lossis ob co yuav hlob zoo ib yam nkaus."},{"bible_id":"1525","chapter_code":"ECC.11","verse_code":"ECC.11.7","label":"7","content":"Tus uas pom duab hnub ci thaum nruab hnub mas txaus siab heev."},{"bible_id":"1525","chapter_code":"ECC.11","verse_code":"ECC.11.8","label":"8","content":"Cia li txaus siab rau lub caij lub nyoog uas koj nyob dhau los lawm. Txawm yog koj yuav ua neej nyob pestsawg xyoo los xij, nco ntsoov hais tias koj yuav nyob tsis ntev lawm. Yeej tsis muaj ib yam dabtsi uas koj cia siab li."},{"bible_id":"1525","chapter_code":"ECC.11","verse_code":"ECC.11.9","label":"9","content":"Cov hluas, thaum nej tseem hluas cia li txaus siab rau nej lub neej hluas. Cia li ua raws li nej lub siab xav thiab ntshaw. Tiamsis nco ntsoov hais tias Vajtswv yuav txiav txim rau nej raws li txhua yam uas nej tau ua."},{"bible_id":"1525","chapter_code":"ECC.11","verse_code":"ECC.11.10","label":"10","content":"Tsis txhob cia tej kev nyuaj siab thiab kev mob kev nkeeg los raug nej lub neej hluas uas tsis muaj qabhau."},{"bible_id":"1525","chapter_code":"ECC.12","verse_code":"ECC.12.1","label":"1","content":"Yog li ntawd thaum nej tseem hluas, nej yuav tsum nco ntsoov tus uas tsim nej  ua ntej lub niaj lub xyoo txav los ze thiab hnub phem yuav los raug nej, thaum ntawd nej yuav hais tias, \u201cKuv tsis xav ua neej nyob ntxiv lawm.\u201d"},{"bible_id":"1525","chapter_code":"ECC.12","verse_code":"ECC.12.2","label":"2","content":"Thaum ntawd lub hnub, lub hli, thiab tej hnubqub yuav tsaus dub nciab, thiab tej huab uas ua nag tsaus nti yuav tsis txav ntawm nej mus."},{"bible_id":"1525","chapter_code":"ECC.12","verse_code":"ECC.12.3","label":"3","content":"Ces thaum ntawd, nej ob txhais cajnpab uas tiv thaiv nej yuav tsis muaj zog, thiab nej ob txais ceg uas nimno muaj zog heev los yuav tsaug leeg. Nej cov hniav los tsuas tshuav qee tus zom mov lawm xwb, thiab nej ob lub qhovmuag los yuav plooj pom kev tsis tseeb lawm."},{"bible_id":"1525","chapter_code":"ECC.12","verse_code":"ECC.12.4","label":"4","content":"Nej qhovntsej yuav tsis hnov tej suab nrov ntawm tej kev; nej yuav tsis hnov luag tej suab zom zeb lossis tej suab raj thiab suab nkauj nogncas lawm, tiamsis tej noog lub suab quaj yuav tsa nej sawv."},{"bible_id":"1525","chapter_code":"ECC.12","verse_code":"ECC.12.5","label":"5","content":"Nej yuav ntshai tej chaw siab thiab tsis tau luag taug kev. Nej cov plaubhau yuav dawb tas; nej yuav hwj tsis tau nej lub cev thiab tsis ntshaw ib yam dabtsi li lawm. Rau qhov sawvdaws yuav mus rau ntawm lub chaw kawg thiab yuav muaj kev quaj ntsuag nyob txhua txojkev."},{"bible_id":"1525","chapter_code":"ECC.12","verse_code":"ECC.12.6","label":"6","content":"Txoj saw nyiaj yuav hle thiab lub teeb tsav uas muab kub nchuav los yuav poob tawg tas; txoj hlua dej ntawm lub qhovtshij los yuav tu, thiab lub thoob daus dej los yuav tawg tas."},{"bible_id":"1525","chapter_code":"ECC.12","verse_code":"ECC.12.7","label":"7","content":"Peb lub cev yuav rov mus ua av, thiab tus ntsujplig yuav rov mus cuag Vajtswv tus uas muab txojsia rau peb."},{"bible_id":"1525","chapter_code":"ECC.12","verse_code":"ECC.12.8","label":"8","content":"Tus neeg Txawj Ntse hais tias tsis muaj qabhau, tsis muaj qabhau! Txhua yam tsis muaj qabhau li."},{"bible_id":"1525","chapter_code":"ECC.12","verse_code":"ECC.12.9","label":"9","content":"Tiamsis vim tus neeg Txawj Ntse ntawd ntse heev, mas nws thiaj qhia rau tej neeg sawvdaws paub yam uas nws paub. Nws kawm paub ntau yam pajlug thiab nws tau sim tej pajlug ntawd yeej muaj tseeb tiag."},{"bible_id":"1525","chapter_code":"ECC.12","verse_code":"ECC.12.10","label":"10","content":"Tus neeg Txawj Ntse ua tib zoo nrhiav tej lus nplig siab, thiab nws sau tej lus tseeb xwb."},{"bible_id":"1525","chapter_code":"ECC.12","verse_code":"ECC.12.11","label":"11","content":"Tej pajlug uas cov neeg txawj ntse hais zoo ib yam li cov tub yug yaj tej pas uas lawv tav lawv cov yaj, thiab tej pajlug uas lawv sau nyob mus ibtxhis ib yam li tej ntsia hlau uas muab ntsia ruaj lawm. Tej pajlug ntawd yog Vajtswv uas yog tus Tswv yug yaj muab rau peb."},{"bible_id":"1525","chapter_code":"ECC.12","verse_code":"ECC.12.12","label":"12","content":"Metub, tseem tshuav lwm yam uas koj yuav tau ua tib zoo saib. Sau ntau phau ntawv yuav tsis muaj hnub xaus, thiab kev kawm ntau yuav ua rau koj qaug zog."},{"bible_id":"1525","chapter_code":"ECC.12","verse_code":"ECC.12.13","label":"13","content":"Thaum kawg no yuav tsum hwm Vajtswv thiab ua raws li nws tej lus samhwm, rau qhov nws tsim neeg los ua tes haujlwm ntawd."},{"bible_id":"1525","chapter_code":"ECC.12","verse_code":"ECC.12.14","label":"14","content":"Vajtswv yuav txiav txim rau txhua yam uas peb ua, tsis hais ua zoo lossis ua phem, thiab tej uas peb ua tsis pub leejtwg paub."}]