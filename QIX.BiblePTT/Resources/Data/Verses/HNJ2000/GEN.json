[{"bible_id":"1726","chapter_code":"GEN.1","verse_code":"GEN.1.1","label":"1","content":"Thaus chivkeeb Vaajtswv tsim lub ntuj hab lub nplajteb."},{"bible_id":"1726","chapter_code":"GEN.1","verse_code":"GEN.1.2","label":"2","content":"Lub nplajteb tsi tau muaj dlaabtsi hab nyob dlo dlus, tsaus ntuj nti thoob plawg sau nplaim dlej havtxwv, hab Vaajtswv tug ntsujnplig  yuj moog yuj lug sau nplaim dlej."},{"bible_id":"1726","chapter_code":"GEN.1","verse_code":"GEN.1.3","label":"3","content":"Vaajtswv has tas, \u201cCa le muaj qhov pum kev,\u201d ces txawm pum kev kaaj nrig tuaj."},{"bible_id":"1726","chapter_code":"GEN.1","verse_code":"GEN.1.4","label":"4","content":"Vaajtswv txaus sab heev rua qhov pum kev ntawd. Ces Vaajtswv txhaj muab qhov pum kev cais tawm ntawm qhov tsaus ntuj,"},{"bible_id":"1726","chapter_code":"GEN.1","verse_code":"GEN.1.5","label":"5","content":"Vaajtswv tis npe rua qhov pum kev hu ua \u201cNruab nub\u201d hab qhov tsaus ntuj hu ua \u201cMo ntuj.\u201d Muaj caij tsaus ntuj hab muaj caij kaaj ntug, yog nub ib."},{"bible_id":"1726","chapter_code":"GEN.1","verse_code":"GEN.1.6+GEN.1.7","label":"6-7","content":"Vaajtswv has tas, \u201cCa le muaj lub ntuj lug quas dlej hab muab cais kuas nyag nyob muaj nyag chaw.\u201d Yog le ntawd, Vaajtswv txhaj tsim lub ntuj, hab muab tej dlej nyob huv qaab ntuj hab tej dlej sau nruab ntug cais nyag nyob nyag. Ces txawm muaj le Vaajtswv has."},{"bible_id":"1726","chapter_code":"GEN.1","verse_code":"GEN.1.8","label":"8","content":"Vaajtswv tis npe txheej sau hu ua \u201cNtuj.\u201d Muaj caij tsaus ntuj hab muaj caij kaaj ntug, yog nub ob."},{"bible_id":"1726","chapter_code":"GEN.1","verse_code":"GEN.1.9","label":"9","content":"Vaajtswv has tas, \u201cTej dlej kws nyob huv qaab ntuj ca le sis sau lug nyob ib qhov chaw ua ke, kuas aav tawm tuaj,\u201d ces txawm muaj le Vaajtswv has."},{"bible_id":"1726","chapter_code":"GEN.1","verse_code":"GEN.1.10","label":"10","content":"Vaajtswv tis npe cov aav hu ua \u201cNplajteb,\u201d hab cov dlej kws lug sis sau ua ke ntawd, hu ua \u201cHavtxwv.\u201d Hab Vaajtswv pum tej kws nwg tsim tau lug ntawd nwg txaus sab heev."},{"bible_id":"1726","chapter_code":"GEN.1","verse_code":"GEN.1.11","label":"11","content":"Ces Vaajtswv has tas, \u201cLub nplajteb ca le tuaj txhua yaam nroj tsuag, qoobloo, hab tej xyoob ntoo, kuas tawg paaj txi txiv lawv le nyag yaam,\u201d ces txawm muaj lawv le Vaajtswv has."},{"bible_id":"1726","chapter_code":"GEN.1","verse_code":"GEN.1.12","label":"12","content":"Yog le ntawd, lub nplajteb txhaj muaj txhua yaam xyoob ntoo nroj tsuag, hab qoobloo kws txawj tawg paaj txi txiv. Vaajtswv pum tej kws nwg tsim tau lug ntawd, mas nwg txaus sab heev."},{"bible_id":"1726","chapter_code":"GEN.1","verse_code":"GEN.1.13","label":"13","content":"Muaj caij tsaus ntuj hab muaj caij kaaj ntug, yog nub peb."},{"bible_id":"1726","chapter_code":"GEN.1","verse_code":"GEN.1.14","label":"14","content":"Vaajtswv has tas, \u201cCa le muaj tej lub ci ci tshwm rua sau ntuj, quas nruab nub hab mo ntuj, hab quas caij nyoog, nub, hli, hab xyoo;"},{"bible_id":"1726","chapter_code":"GEN.1","verse_code":"GEN.1.15","label":"15","content":"tej ntawd yuav ci sau ntuj tuaj rua huv nplajteb nuav kuas pum kev,\u201d ces txawm muaj le Vaajtswv has."},{"bible_id":"1726","chapter_code":"GEN.1","verse_code":"GEN.1.16","label":"16","content":"Yog le ntawd, Vaajtswv txhaj tsim dlua ob lub ci ci kws luj heev. Lub kws ci tshaaj ca kaav nruab nub hab lub ci tsi heev ca kaav mo ntuj; nwg tsim tej nubqub huv tuabsi."},{"bible_id":"1726","chapter_code":"GEN.1","verse_code":"GEN.1.17","label":"17","content":"Vaajtswv muab tej lub ci ci ntawd teeb rua sau ntuj kuas pum kev ci ntsaa ab tuaj rua huv nplajteb,"},{"bible_id":"1726","chapter_code":"GEN.1","verse_code":"GEN.1.18","label":"18","content":"kuas kaav nruab nub hab mo ntuj, hab muab qhov kaaj cais tawm ntawm qhov tsaus. Hab Vaajtswv pum tej kws nwg tsim tau lug ntawd, nwg txaus sab heev."},{"bible_id":"1726","chapter_code":"GEN.1","verse_code":"GEN.1.19","label":"19","content":"Muaj caij tsaus ntuj hab muaj caij kaaj ntug, yog nub plaub."},{"bible_id":"1726","chapter_code":"GEN.1","verse_code":"GEN.1.20","label":"20","content":"Vaajtswv has tas, \u201cCa le muaj txhua yaam tsaj muaj sa nyob huv nruab dleg, hab ca le muaj noog yaa kuas puv sau nruab ntug.\u201d"},{"bible_id":"1726","chapter_code":"GEN.1","verse_code":"GEN.1.21","label":"21","content":"Yog le ntawd, Vaajtswv txhaj tsim tej tsaj kws luj tshaaj plawg nyob huv havtxwv, hab tsim txhua yaam tsaj nyob huv nruab dleg, hab txhua yaam noog huv tuabsi. Hab Vaajtswv pum tej kws nwg tsim ntawd, nwg txaus sab heev."},{"bible_id":"1726","chapter_code":"GEN.1","verse_code":"GEN.1.22","label":"22","content":"Vaajtswv txhaj foom koob moov rua tej tsaj ntawd hab has rua tej tsaj kws nyob huv nruab dleg kuas ca le fuamvaam moog puv havtxwv, hab nwg has tej noog kuas fuamvaam puv nplajteb."},{"bible_id":"1726","chapter_code":"GEN.1","verse_code":"GEN.1.23","label":"23","content":"Muaj caij tsaus ntuj hab muaj caij kaaj ntug, yog nub tsib."},{"bible_id":"1726","chapter_code":"GEN.1","verse_code":"GEN.1.24","label":"24","content":"Vaajtswv has tas, \u201cCa le muaj txhua yaam tsaj txhu: tsaj nyeg, tsaj qus, tsaj luj, tsaj miv, naab, qaav, kaab hab ntsaum lawv le nyag yaam,\u201d ces txawm muaj lawv le Vaajtswv has."},{"bible_id":"1726","chapter_code":"GEN.1","verse_code":"GEN.1.25","label":"25","content":"Vaajtswv tsim tej tsaj nyeg, tsaj qus, tsaj luj, tsaj miv, naab, qaav, kaab hab ntsaum lawv le nyag yaam, hab Vaajtswv pum tej kws nwg tsim tau lug ntawd, nwg txaus sab heev."},{"bible_id":"1726","chapter_code":"GEN.1","verse_code":"GEN.1.26","label":"26","content":"Vaajtswv has tas, \u201cNwgnuav peb yuav tsim tuabneeg kuas muaj yaam ntxwv zoo le peb; hab puab yuav muaj fwjchim kaav taagnrho tej ntseg huv havtxwv, tej noog sau nruab ntug, tej tsaj nyeg, tsaj qus, tsaj luj tsaj miv, hab kaav thoob plawg lub nplajteb nuav.\u201d"},{"bible_id":"1726","chapter_code":"GEN.1","verse_code":"GEN.1.27","label":"27","content":"Yog le ntawd, Vaajtswv txhaj tsim tuabneeg kuas puab muaj yaam ntxwv zoo le Vaajtswv ntaag. Nwg tsim muaj tug quasyawg hab tug quaspuj."},{"bible_id":"1726","chapter_code":"GEN.1","verse_code":"GEN.1.28","label":"28","content":"Vaajtswv foom koob moov rua obtug hab has tas, \u201cMeb ca le muaj tub muaj ki kuas coob, meb tej xeebntxwv yuav fuamvaam moog nyob thoob plawg txhua qhov chaw kuas puv nplajteb hab puab yuav kaav taagnrho lub nplajteb. Kuv tsaa meb kaav tej ntseg huv havtxwv, tej noog kws yaa sau nruab ntug, hab txhua tsaav yaam tsaj kws nyob huv nplajteb nuav."},{"bible_id":"1726","chapter_code":"GEN.1","verse_code":"GEN.1.29","label":"29","content":"Kuv tsim kuas muaj txhua yaam qoobloo hab txhua yaam txiv ntoo rua meb tau noj,"},{"bible_id":"1726","chapter_code":"GEN.1","verse_code":"GEN.1.30","label":"30","content":"tabsis kuv tsim tej nroj tsuag xyoob ntoo, ua zaub rua tej noog hab tej tsaj kws muaj sa nyob huv lub nplajteb nuav tau noj.\u201d Ces txawm muaj lawv le Vaajtswv has."},{"bible_id":"1726","chapter_code":"GEN.1","verse_code":"GEN.1.31","label":"31","content":"Vaajtswv saib ib puas tsaav yaam kws nwg tsim ntawd, hab ua rua nwg txaus sab heev. Muaj caij tsaus ntuj hab muaj caij kaaj ntug, yog nub rau."},{"bible_id":"1726","chapter_code":"GEN.2","verse_code":"GEN.2.1","label":"1","content":"Lub ntuj, hab lub nplajteb, hab ib puas tsaav yaam yeej tsim tav taag lawm."},{"bible_id":"1726","chapter_code":"GEN.2","verse_code":"GEN.2.2","label":"2","content":"Vaajtswv tub tsim txhua tsaav yaam tav taag lawm, nub xyaa nwg txhaj su hab tsi ua ib yaam num dlaabtsi le."},{"bible_id":"1726","chapter_code":"GEN.2","verse_code":"GEN.2.3","label":"3","content":"Vaajtswv foom koob moov rua nub xyaa hab teem nub ntawd ua nub tseemceeb, rua qhov ib puas tsaav yaam kws nwg tsim tub tav taag rua nub ntawd lawm,  nwg txhaj su tsi ua num dlaabtsi."},{"bible_id":"1726","chapter_code":"GEN.2","verse_code":"GEN.2.4","label":"4","content":"Vaajtswv tsim lub ntuj hab lub nplajteb lawv le tau has taag lug sau nuav lawm. Thaus tug TSWV  kws yog Vaajtswv tsim lub ntuj hab lub nplajteb,"},{"bible_id":"1726","chapter_code":"GEN.2","verse_code":"GEN.2.5","label":"5","content":"lub nplajteb tseem tsi tau muaj nroj tsuag xyoob ntoo hab tsi muaj ib yaam noob tuaj taug kaug le, rua qhov nwg tseem tsi tau tso naag lug, hab tseem tsi tau muaj tuabneeg tawm moog ua laj ua teb;"},{"bible_id":"1726","chapter_code":"GEN.2","verse_code":"GEN.2.6","label":"6","content":"tabsis dlej ca le txa huv nruab tivtxwv tuaj ntxaum dlaim aav nplajteb noo quas zaws thoob plawg."},{"bible_id":"1726","chapter_code":"GEN.2","verse_code":"GEN.2.7","label":"7","content":"Tug TSWV kws yog Vaajtswv muab aav lug puab tau ib tug txivneej,  hab tshuab sav tshuab paa rua tug txivneej ntawd lub qhovntswg, ces tug txivneej ntawd txawm caj sa."},{"bible_id":"1726","chapter_code":"GEN.2","verse_code":"GEN.2.8","label":"8","content":"Ces tug TSWV kws yog Vaajtswv tsim tau ib lub vaaj nyob rua saab nubtuaj huv Edees, hab nwg muab tug txivneej kws nwg puab lug nyob rua huv lub vaaj ntawd."},{"bible_id":"1726","chapter_code":"GEN.2","verse_code":"GEN.2.9","label":"9","content":"Vaajtswv tsim txhua yaam ntoo tuaj zoo nkauj kawg nkaus rua huv hab txi txiv zoo kawg le. Nyob rua huv plawv vaaj muaj ib tsob ntoo kws cawm txujsa hab muaj ib tsob ntoo kws ua rua paub qhov phem hab qhov zoo."},{"bible_id":"1726","chapter_code":"GEN.2","verse_code":"GEN.2.10","label":"10","content":"Muaj ib tug dlej txhawv huv Edees hab ndlwg moog ntxooj lub vaaj ntawd; tug dlej ntawd ncau ua plaub ceg ndlwg tawm huv Edees moog lawm."},{"bible_id":"1726","chapter_code":"GEN.2","verse_code":"GEN.2.11","label":"11","content":"Ceg ib hu ua Pixoos, ceg dlej nuav ndlwg moog vij lub tebchaws Havilas."},{"bible_id":"1726","chapter_code":"GEN.2","verse_code":"GEN.2.12","label":"12","content":"(Lub tebchaws ntawd muaj tej tseem kub, muaj tej roj ntoo tsw qaab hab muaj tej hlaws muaj nqes.)"},{"bible_id":"1726","chapter_code":"GEN.2","verse_code":"GEN.2.13","label":"13","content":"Ceg ob hu ua Kihoos, ceg dlej nuav ndlwg moog vij lub tebchaws Kuses."},{"bible_id":"1726","chapter_code":"GEN.2","verse_code":"GEN.2.14","label":"14","content":"Ceg peb hu ua Tikis, ceg dlej nuav ndlwg moog rua saab nubtuaj kws npuab rua lub tebchaws Axilias, hab ceg dlej plaub hu ua Efalates."},{"bible_id":"1726","chapter_code":"GEN.2","verse_code":"GEN.2.15","label":"15","content":"Ces tug TSWV kws yog Vaajtswv coj tug txivneej kws nwg tsim lug nyob huv lub Vaaj Edees, kuas nwg zuv hab tu lub vaaj ntawd."},{"bible_id":"1726","chapter_code":"GEN.2","verse_code":"GEN.2.16","label":"16","content":"Vaajtswv has rua nwg has tas, \u201cKuv pub koj noj txhua yaam txiv ntoo kws nyob huv lub vaaj nuav,"},{"bible_id":"1726","chapter_code":"GEN.2","verse_code":"GEN.2.17","label":"17","content":"tabsis kuv tsi pub koj noj tsob txiv ntoo kws ua rua paub qhov phem hab qhov zoo xwb. Koj yuavtsum tsi xob noj tsob ntoo ntawd cov txiv; yog koj noj nub twg, koj yuav tuag nub ntawd.\u201d"},{"bible_id":"1726","chapter_code":"GEN.2","verse_code":"GEN.2.18","label":"18","content":"Ces tug TSWV kws yog Vaajtswv has tas, \u201cTsi tsimnyog ca tug txivneej nuav nyob tuab leeg. Kuv yuav tsim dlua ib tug lug nrug nwg nyob ua txwj nkawm paab nwg.\u201d"},{"bible_id":"1726","chapter_code":"GEN.2","verse_code":"GEN.2.19","label":"19","content":"Yog le ntawd, Vaajtswv txhaj muab aav lug puab ua txhua yaam tsaj hab txhua yaam noog. Vaajtswv txhaj coj taagnrho tej tsaj hab tej noog lug rua tug txivneej ntawd tis npe; mas tej tsaj hab tej noog ntawd nyag txhaj muaj nyag npe lawv le tug txivneej ntawd tis rua."},{"bible_id":"1726","chapter_code":"GEN.2","verse_code":"GEN.2.20","label":"20","content":"Nwg tis npe rua tej tsaj nyeg, tsaj qus, hab tej noog taag lawm, tabsis tej tsaj ntawd yeej tsi muaj ib tug kws paab tau nwg hab yuav nrug nwg ua tau txwj nkawm le."},{"bible_id":"1726","chapter_code":"GEN.2","verse_code":"GEN.2.21","label":"21","content":"Tug TSWV kws yog Vaajtswv txhaj ua kuas tug txivneej ntawd tsaug zug heev, thaus nwg tsaug zug lawm, Vaajtswv txhaj muab nwg ib tug txhaa taav rhu tawm lug hab muab lub qhov nqaj ntawd foob nqawm rov zoo le qub."},{"bible_id":"1726","chapter_code":"GEN.2","verse_code":"GEN.2.22","label":"22","content":"Vaajtswv muab tug taav ntawd lug tsim ua ib tug quaspuj hab coj tug quaspuj ntawd moog cob rua tug txivneej."},{"bible_id":"1726","chapter_code":"GEN.2","verse_code":"GEN.2.23","label":"23","content":"Ces tug txivneej ntawd has tas, \u201cNwgnuav, muaj ib tug zoo le peb lawm hab lauj, tug nuav tej txhaa yog kuv txhaa, hab tej nqaj yog kuv nqaj. Nwg lub npe hu ua \u2018quaspuj\u2019, rua qhov yog rhu nwg tawm ntawm txivneej lug.\u201d"},{"bible_id":"1726","chapter_code":"GEN.2","verse_code":"GEN.2.24","label":"24","content":"Tub yog vim le nuav tug quasyawg txhaj tso nwg nam nwg txiv tseg, hab moog nrug nwg tug quaspuj nyob, hab obtug yuav koom ua ib lub cev."},{"bible_id":"1726","chapter_code":"GEN.2","verse_code":"GEN.2.25","label":"25","content":"Tug txivneej hab tug quaspuj, obtug ob leeg puavleej labqaab, tabsis obtug ib leeg tsi paub txaajmuag rua ib leeg."},{"bible_id":"1726","chapter_code":"GEN.3","verse_code":"GEN.3.1","label":"1","content":"Naab yog ib tug kws ntse tshaaj txhua yaam tsaj qus kws tug TSWV kws yog Vaajtswv tau tsim huv tuabsi. Naab txhaj nug tug quaspuj has tas, \u201cVaajtswv yeej txwv kuas meb tsi xob noj txhua yaam txiv ntoo kws nyob huv lub vaaj nuav tag los?\u201d"},{"bible_id":"1726","chapter_code":"GEN.3","verse_code":"GEN.3.2","label":"2","content":"Tug quaspuj teb has tas, \u201cWb yeej noj tau txhua yaam txiv ntoo kws nyob huv lub vaaj nuav,"},{"bible_id":"1726","chapter_code":"GEN.3","verse_code":"GEN.3.3","label":"3","content":"tsuas yog tshwj tsob txiv ntoo huv plawv vaaj txhaj tsi noj xwb. Vaajtswv yeej txwv tsi pub wb noj tsob ntoo ntawd tej txiv lossis tsi pub kov tsob ntoo ntawd; yog wb noj, wb yuav tuag.\u201d"},{"bible_id":"1726","chapter_code":"GEN.3","verse_code":"GEN.3.4","label":"4","content":"Naab teb tug quaspuj has tas, \u201cTej lug ntawd tsi tseeb, meb yuav tsi tuag ib zag le."},{"bible_id":"1726","chapter_code":"GEN.3","verse_code":"GEN.3.5","label":"5","content":"Vaajtswv has le ntawd, rua qhov nwg paub has tas thaus twg meb noj tsob txiv ntoo ntawd, meb yuav zoo le Vaajtswv  hab meb yuav paub qhov phem hab qhov zoo.\u201d"},{"bible_id":"1726","chapter_code":"GEN.3","verse_code":"GEN.3.6","label":"6","content":"Tug quaspuj pum has tas, tsob ntoo ntawd zoo nkauj hab tej txiv ntxim qaab kawg le, tsi yog le ntawd xwb, nwg xaav has tas, tej txiv ntoo ntawd tseem yuav ua rua nwg muaj tswvyim hab. Ces nwg txawm cev teg moog dle cov txiv lug noj. Nwg muab rua nwg tug quasyawg noj hab."},{"bible_id":"1726","chapter_code":"GEN.3","verse_code":"GEN.3.7","label":"7","content":"Thaus obtug noj taag lawm, obtug txawm pum tseeb hab paub has tas obtug labqaab, obtug txhaj moog dle nplooj txiv ncuav pas lug xaws naav."},{"bible_id":"1726","chapter_code":"GEN.3","verse_code":"GEN.3.8","label":"8","content":"Thaus yuav tsaus ntuj obtug nov tug TSWV kws yog Vaajtswv moog kev huv lub vaaj, obtug txhaj tsiv moog nkaum rua huv cov ntoo lawm."},{"bible_id":"1726","chapter_code":"GEN.3","verse_code":"GEN.3.9","label":"9","content":"Tabsis tug TSWV kws yog Vaajtswv hu tug quasyawg has tas, \u201cKoj nyob qhov twg?\u201d"},{"bible_id":"1726","chapter_code":"GEN.3","verse_code":"GEN.3.10","label":"10","content":"Nwg teb has tas, \u201cKuv nov koj lug rua huv lub vaaj nuav, kuv ntshai koj heev kuv txhaj tsiv moog nkaum lawm, rua qhov kuv labqaab.\u201d"},{"bible_id":"1726","chapter_code":"GEN.3","verse_code":"GEN.3.11","label":"11","content":"Vaajtswv nug has tas, \u201cLeejtwg has rua koj tas koj labqaab? Tsi yog koj noj tsob txiv ntoo kws kuv txwv tsi pub koj noj lawm los?\u201d"},{"bible_id":"1726","chapter_code":"GEN.3","verse_code":"GEN.3.12","label":"12","content":"Tug quasyawg teb has tas, \u201cTub yog tug quaspuj kws koj muab rua kuv, nwg muab cov txiv ntoo ntawd cev rua kuv noj, kuv txhaj le tau noj lawm.\u201d"},{"bible_id":"1726","chapter_code":"GEN.3","verse_code":"GEN.3.13","label":"13","content":"Vaajtswv nug tug quaspuj has tas, \u201cVim le caag koj txhaj ua le ko?\u201d Nwg teb has tas, \u201cNaab ntxag kuv noj!\u201d"},{"bible_id":"1726","chapter_code":"GEN.3","verse_code":"GEN.3.14","label":"14","content":"Tug TSWV kws yog Vaajtswv txhaj has rua naab has tas, \u201cKoj yuav raug txim, vim qhov kws koj ntxag tug quaspuj nuav ua txhum. Taagnrho tej tsaj huv tuabsi, koj yog tug kws yuav tau ris lu lug foom tsi zoo nuav: txij nub nua moog, koj yuav muab koj lub plaab ndlaug sau npoo aav moog le hab noj moov aav moog taag koj lub neej."},{"bible_id":"1726","chapter_code":"GEN.3","verse_code":"GEN.3.15","label":"15","content":"Kuv yuav ua kuas koj hab tug quaspuj nuav ua yeebncuab, nwg tug xeebntxwv hab koj tug xeebntxwv los yuav ua yeebncuab moog le. Nwg tug xeebntxwv yuav tsoo koj taubhau kuas ntsoog, hab koj yuav tum nwg  lub laujtaws.\u201d"},{"bible_id":"1726","chapter_code":"GEN.3","verse_code":"GEN.3.16","label":"16","content":"Vaajtswv has rua tug quaspuj ntawd tas, \u201cKuv yuav tsub kev txomnyem rua koj thaus koj suab mivnyuas hab tsub kev mob rua koj thaus koj yug mivnyuas. Txawm yog le ntawd los koj tseem xaav nrug koj tug quasyawg ua txwj nkawm, tabsis nwg yuav tswjfwm koj.\u201d"},{"bible_id":"1726","chapter_code":"GEN.3","verse_code":"GEN.3.17","label":"17","content":"Vaajtswv has rua Adaas has tas, \u201cTub yog vim koj noog koj tug quaspuj lug hab noj cov txiv ntoo kws kuv txwv tsi pub koj noj. Vim koj tau ua le ntawd aav txhaj raug foom tsi zoo. Koj yuav tau siv zug khwv moog taag simneej koj txhaj tau noj tau haus."},{"bible_id":"1726","chapter_code":"GEN.3","verse_code":"GEN.3.18","label":"18","content":"Aav yuav tuaj nroj hab tuaj xuavpaug, hab koj yuav dle nroj tsuag tom tej teb lug ua zaub noj."},{"bible_id":"1726","chapter_code":"GEN.3","verse_code":"GEN.3.19","label":"19","content":"Koj yuav ua teb khwv lub fws nrug, koj txhaj tau noj moog txug thaus koj rov moog rua huv cov aav kws koj tawm lug. Kuv muab aav lug puab koj, hab koj yuav rov moog ua aav dlua.\u201d"},{"bible_id":"1726","chapter_code":"GEN.3","verse_code":"GEN.3.20","label":"20","content":"Adaas  tis nwg tug quaspuj npe hu ua Evas,  rua qhov Evas yog txhua tsaav tuabneeg leej nam."},{"bible_id":"1726","chapter_code":"GEN.3","verse_code":"GEN.3.21","label":"21","content":"Tug TSWV kws yog Vaajtswv txawm muab tawv tsaj lug ua rig tsho rua Adaas hab nwg tug quaspuj, hab muab rua obtug naav."},{"bible_id":"1726","chapter_code":"GEN.3","verse_code":"GEN.3.22","label":"22","content":"Tug TSWV kws yog Vaajtswv has tas, \u201cNwgnuav tug txivneej nuav zoo le peb hab nwg paub qhov phem hab qhov zoo.  Yuav tsi pub nwg moog dle tsob txiv ntoo cawm tau txujsa lug noj, nyob tsaam nwg yuav muaj sa nyob moog ibtxhis.\u201d"},{"bible_id":"1726","chapter_code":"GEN.3","verse_code":"GEN.3.23","label":"23","content":"Tug TSWV kws yog Vaajtswv txhaj ntab Adaas tsiv tawm huv lub Vaaj Edees hab kuas nwg moog khawb aav ua noj ua haus ntawm cov aav kws Vaajtswv muab coj lug puab nwg."},{"bible_id":"1726","chapter_code":"GEN.3","verse_code":"GEN.3.24","label":"24","content":"Thaus Vaajtswv muab tug txivneej ntawd ntab tawm lawm, Vaajtswv tso ib cov qhelunpees  tuav ib raab ntaaj nplaim tawg kws tig tau moog rua txhua phaab lug zuv lub Vaaj Edees saab nubtuaj, tsi pub leejtwg moog ze tsob txiv ntoo kws cawm tau txujsa."},{"bible_id":"1726","chapter_code":"GEN.4","verse_code":"GEN.4.1","label":"1","content":"Adaas nrug Evas kws yog nwg quaspuj pw, ces Evas txawm xeeb tub. Evas yug tau ib tug tub hab nwg has tas \u201cVim tug TSWV paab kuv, kuv txhaj tau ib tug tub.\u201d Yog le ntawd, nwg txhaj tis tug tub ntawd npe hu ua Ka-ees."},{"bible_id":"1726","chapter_code":"GEN.4","verse_code":"GEN.4.2","label":"2","content":"Tom qaab ntawd nwg rov yug tau ib tug tub, hab nwg tis npe hu ua Anpees. Anpees yog ib tug tub yug yaaj, tabsis Ka-ees yog ib tug tub ua qoobloo."},{"bible_id":"1726","chapter_code":"GEN.4","verse_code":"GEN.4.3","label":"3","content":"Muaj ib nub Ka-ees nqaa tej qoobloo kws nwg sau tau lug coj tuaj fij rua tug TSWV."},{"bible_id":"1726","chapter_code":"GEN.4","verse_code":"GEN.4.4","label":"4","content":"Ces Anpees kuj muab nwg tej mivnyuas yaaj kws yog thawj tug, coj tuaj tua, hab nwg xaiv tej nqaj zoo coj tuaj fij rua Vaajtswv. Tug TSWV txaus sab heev rua Anpees hab nwg tej khoom fij,"},{"bible_id":"1726","chapter_code":"GEN.4","verse_code":"GEN.4.5","label":"5","content":"tabsis Ka-ees hab nwg tej khoom fij tsi hum Vaajtswv sab. Yog le ntawd, Ka-ees txhaj chim hab ua ntsejmuag npautawg vog."},{"bible_id":"1726","chapter_code":"GEN.4","verse_code":"GEN.4.6","label":"6","content":"Ces tug TSWV has rua Ka-ees has tas, \u201cVim le caag koj yuav chim ua luaj le? Vim le caag koj ua ntsejmuag npautawg vog le ko?\u201d"},{"bible_id":"1726","chapter_code":"GEN.4","verse_code":"GEN.4.7","label":"7","content":"Yog koj yeej ua qhov zoo,  kuv yuav txais koj tej khoom fij, tabsis yog koj ua phem, txujkev txhum zuv rawv ntawm koj qhovrooj yuav tum koj. Txujkev txhum xaav ua tug kaav koj, tabsis koj yuavtsum ua kuas koj kovyeej nwg."},{"bible_id":"1726","chapter_code":"GEN.4","verse_code":"GEN.4.8","label":"8","content":"Tom qaab ntawd, Ka-ees has rua nwg tug kwv Anpees has tas, \u201cWb tawm moog yos ua si nraag teb.\u201d  Thaus obtug moog txug nraag teb lawm, Ka-ees txawm ntxeev sab rua nwg tug kwv hab muab nwg tug kwv tua tuag lawm."},{"bible_id":"1726","chapter_code":"GEN.4","verse_code":"GEN.4.9","label":"9","content":"Tug TSWV nug Ka-ees has tas, \u201cKoj tug kwv Anpees moog rua qhov twg lawm?\u201d Nwg teb has tas, \u201cKuv tsi paub. Kuv yog tug kws tsomkwm kuv tug kwv los?\u201d"},{"bible_id":"1726","chapter_code":"GEN.4","verse_code":"GEN.4.10","label":"10","content":"Ces tug TSWV has tas, \u201cVim le caag koj yuav ua nruj ua tsiv le ko? Koj tug kwv cov ntshaav kws ndlwg rua huv aav tub quaj hu kuv, thov kuas kuv ua pauj rua koj ntaag."},{"bible_id":"1726","chapter_code":"GEN.4","verse_code":"GEN.4.11","label":"11","content":"Nwgnuav koj raug lu lug foom tsi zoo hab raug ntab tawm tsiv ntawm thaaj aav kws nqug koj tug kwv kws koj muab tua cov ntshaav."},{"bible_id":"1726","chapter_code":"GEN.4","verse_code":"GEN.4.12","label":"12","content":"Txawm yog koj khwv cog qoobloo ntau npaum le caag los tej aav ntawd yuav ua rua koj tej qoobloo hlub tsi taug. Koj yuav ua tuabneeg lajlees moog thoob qaab ntuj tsi muaj vaaj tsi muaj tsev nyob.\u201d"},{"bible_id":"1726","chapter_code":"GEN.4","verse_code":"GEN.4.13","label":"13","content":"Ka-ees has rua tug TSWV has tas, \u201cKoj rau txim rua kuv nyaav tshaaj qhov kuv yuav ris taug lawm."},{"bible_id":"1726","chapter_code":"GEN.4","verse_code":"GEN.4.14","label":"14","content":"Koj ntab kuv tawm ntawm thaaj aav nuav hab tawm ntawm koj lub xubndlag moog. Kuv yuav ua tuabneeg lajlees moog thoob qaab ntuj tsi muaj vaaj tsi muaj tsev nyob, hab leejtwg ntsib kuv los yuav tua kuv povtseg.\u201d"},{"bible_id":"1726","chapter_code":"GEN.4","verse_code":"GEN.4.15","label":"15","content":"Tabsis tug TSWV teb has tas, \u201cYeej tsi tau le, yog leejtwg tua Ka-ees povtseg, mas tug ntawd yuav raug txim xyaa npaug ntxiv.\u201d Yog le ntawd, tug TSWV txhaj ntaus cim rua Ka-ees lub cev kuas leejtwg pum los tsi xob tua Ka-ees povtseg."},{"bible_id":"1726","chapter_code":"GEN.4","verse_code":"GEN.4.16","label":"16","content":"Ces Ka-ees txhaj tsiv ntawm tug TSWV lub xubndlag hab moog nyob rua ib lub tebchaws hu ua \u201cNcig Moog Ncig Lug\u201d kws yog nyob ntawm lub Vaaj Edees saab nubtuaj."},{"bible_id":"1726","chapter_code":"GEN.4","verse_code":"GEN.4.17","label":"17","content":"Ka-ees hab nwg tug quaspuj yug tau ib tug tub, obtug tis nwg lub npe hu ua Enauj. Ka-ees rhawv tau ib lub nroog hab nwg muab lub nroog ntawd tis npe hu ua Enauj lawv le nwg tug tub lub npe."},{"bible_id":"1726","chapter_code":"GEN.4","verse_code":"GEN.4.18","label":"18","content":"Enauj muaj ib tug tub hu ua Iladis, nwg yog Mehuya-ees txiv, Mehuya-ees muaj ib tug tub npe hu ua Methuxa-ees, hab Methuxa-ees muaj ib tug tub hu ua Lamej."},{"bible_id":"1726","chapter_code":"GEN.4","verse_code":"GEN.4.19","label":"19","content":"Lamej yuav ob tug quaspuj, ib tug hu ua Adahes hab ib tug hu ua Xilas."},{"bible_id":"1726","chapter_code":"GEN.4","verse_code":"GEN.4.20","label":"20","content":"Adahes yug tau ib tug tub hu ua Yanpales, Yanpales yog yawmkoob ntawm cov tuabneeg kws yug tsaj txhu hab nyob tsevntaub."},{"bible_id":"1726","chapter_code":"GEN.4","verse_code":"GEN.4.21","label":"21","content":"Yanpales muaj ib tug kwv hu ua Yunpas, Yunpas yog yawmkoob ntawm cov tuabneeg kws txawj ntaus nkauj nogncaas hab tshuab raaj."},{"bible_id":"1726","chapter_code":"GEN.4","verse_code":"GEN.4.22","label":"22","content":"Xilas yug tau ib tug tub hu ua Tunpas Ka-ees, nwg txawj ntaus txhua yaam cuabyeej  kws yog muab tooj muab hlau ntaus. Tunpas Ka-ees tug muam hu ua Na-amas."},{"bible_id":"1726","chapter_code":"GEN.4","verse_code":"GEN.4.23","label":"23","content":"Lamej has rua nwg ob tug quaspuj tas, \u201cAdahes hab Xilas, meb ca le noog kuv has: kuv tau tua ib tug txivneej povtseg vim nwg ua rua kuv raug mob, kuv tua ib tug tub hluas povtseg vim nwg ntaus kuv."},{"bible_id":"1726","chapter_code":"GEN.4","verse_code":"GEN.4.24","label":"24","content":"Yog leejtwg tua Ka-ees nwg yuav raug txim xyaa npaug, yog leejtwg tua kuv tug ntawd yuav raug txim xyaa caum xyaa npaug.\u201d"},{"bible_id":"1726","chapter_code":"GEN.4","verse_code":"GEN.4.25","label":"25","content":"Adaas rov nrug nwg tug quaspuj pw, Evas txhaj rov yug tau ib tug tub, Evas has tas, \u201cVaajtswv pub kuv muaj dlua ib tug tub lug sawv Anpees tug kws Ka-ees muab tua lawm chaw.\u201d Yog le ntawd, nwg txhaj tis tug tub ntawd npe hu ua Xej."},{"bible_id":"1726","chapter_code":"GEN.4","verse_code":"GEN.4.26","label":"26","content":"Xej muaj ib tug tub, hab Xej muab tis npe hu ua Enauses. Txij thaus ntawd lug tuabneeg txawm pib tuav tug TSWV lub npe pehawm tug TSWV."},{"bible_id":"1726","chapter_code":"GEN.5","verse_code":"GEN.5.1","label":"1","content":"Ntawm nuav moog yog has txug Adaas tej xeebntxwv. (Thaus Vaajtswv tsim tuabneeg, nwg tsim zoo le nwg tug yaam ntxwv ntaag."},{"bible_id":"1726","chapter_code":"GEN.5","verse_code":"GEN.5.2","label":"2","content":"Vaajtswv tsim tau ib tug txivneej hab ib tug quaspuj. Vaajtswv foom koob moov rua obtug, tis npe rua obtug hab hu obtug ua \u201cNoobneej.\u201d)"},{"bible_id":"1726","chapter_code":"GEN.5","verse_code":"GEN.5.3","label":"3","content":"Thaus Adaas muaj ib puas peb caug xyoo lawm, nwg muaj dlua ib tug tub zoo le nwg, hab nwg tis npe hu ua Xej."},{"bible_id":"1726","chapter_code":"GEN.5","verse_code":"GEN.5.4","label":"4","content":"Dlhau ntawd lug, Adaas tseem ua neej nyob tau yim pua xyoo, hab nwg tseem muaj mivnyuas coob leej ntxiv"},{"bible_id":"1726","chapter_code":"GEN.5","verse_code":"GEN.5.5","label":"5","content":"nwg tuag rua thaus nwg noobnyoog muaj cuaj pua peb caug xyoo."},{"bible_id":"1726","chapter_code":"GEN.5","verse_code":"GEN.5.6","label":"6","content":"Thaus Xej noobnyoog muaj ib puas tsib xyoos, nwg muaj ib tug tub hu ua Enauses,"},{"bible_id":"1726","chapter_code":"GEN.5","verse_code":"GEN.5.7","label":"7","content":"dlhau ntawd lug nwg tseem ua neej nyob tau yim pua xyaa xyoo hab nwg tseem muaj mivnyuas coob leej ntxiv,"},{"bible_id":"1726","chapter_code":"GEN.5","verse_code":"GEN.5.8","label":"8","content":"nwg tuag rua thaus nwg noobnyoog muaj cuaj pua nkaum ob xyoos."},{"bible_id":"1726","chapter_code":"GEN.5","verse_code":"GEN.5.9","label":"9","content":"Thaus Enauses noobnyoog muaj cuaj caum xyoo, nwg muaj ib tug tub hu ua Kenaas,"},{"bible_id":"1726","chapter_code":"GEN.5","verse_code":"GEN.5.10","label":"10","content":"dlhau ntawd lug nwg tseem ua neej nyob tau yim pua kaum tsib xyoos, hab nwg tseem muaj mivnyuas coob leej ntxiv;"},{"bible_id":"1726","chapter_code":"GEN.5","verse_code":"GEN.5.11","label":"11","content":"nwg tuag rua thaus nwg noobnyoog muaj cuaj pua tsib xyoos."},{"bible_id":"1726","chapter_code":"GEN.5","verse_code":"GEN.5.12","label":"12","content":"Thaus Kenaas noobnyoog muaj xyaa caum xyoo, nwg muaj ib tug tub hu ua Mahalalees,"},{"bible_id":"1726","chapter_code":"GEN.5","verse_code":"GEN.5.13","label":"13","content":"dlhau ntawd lug nwg tseem ua neej nyob tau yim pua plaub caug xyoo, hab nwg tseem muaj mivnyuas coob leej ntxiv."},{"bible_id":"1726","chapter_code":"GEN.5","verse_code":"GEN.5.14","label":"14","content":"Nwg tuag rua thaus nwg noobnyoog muaj cuaj pua kaum xyoo."},{"bible_id":"1726","chapter_code":"GEN.5","verse_code":"GEN.5.15","label":"15","content":"Thaus Mahalalees noobnyoog muaj rau caum tsib xyoos, nwg muaj ib tug tub hu ua Yales,"},{"bible_id":"1726","chapter_code":"GEN.5","verse_code":"GEN.5.16","label":"16","content":"dlhau ntawd lug nwg tseem ua neej nyob tau yim pua peb caug xyoo, hab nwg tseem muaj mivnyuas coob leej ntxiv."},{"bible_id":"1726","chapter_code":"GEN.5","verse_code":"GEN.5.17","label":"17","content":"Nwg tuag rua thaus nwg noobnyoog muaj yim pua cuaj caum tsib xyoos."},{"bible_id":"1726","chapter_code":"GEN.5","verse_code":"GEN.5.18","label":"18","content":"Thaus Yales noobnyoog muaj ib puas rau caum ob xyoos, nwg muaj ib tug tub hu ua Enauj,"},{"bible_id":"1726","chapter_code":"GEN.5","verse_code":"GEN.5.19","label":"19","content":"dlhau ntawd lug nwg tseem ua neej nyob tau yim pua xyoo, hab nwg tseem muaj mivnyuas coob leej ntxiv."},{"bible_id":"1726","chapter_code":"GEN.5","verse_code":"GEN.5.20","label":"20","content":"Nwg tuag rua thaus nwg noobnyoog muaj cuaj pua rau caum ob xyoos."},{"bible_id":"1726","chapter_code":"GEN.5","verse_code":"GEN.5.21","label":"21","content":"Thaus Enauj noobnyoog muaj rau caum tsib xyoos, nwg muaj ib tug tub hu ua Methuxelas."},{"bible_id":"1726","chapter_code":"GEN.5","verse_code":"GEN.5.22","label":"22","content":"Dlhau ntawd lug, nwg tseem ua neej nyob fwm hab pehawm Vaajtswv tau peb puas xyoo, hab nwg tseem muaj mivnyuas coob leej ntxiv."},{"bible_id":"1726","chapter_code":"GEN.5","verse_code":"GEN.5.23","label":"23","content":"Nwg ua neej nyob tau peb puas rau caum tsib xyoos."},{"bible_id":"1726","chapter_code":"GEN.5","verse_code":"GEN.5.24","label":"24","content":"Enauj ua nwg lub neej nrug Vaajtswv sis raug zoo, ces nwg txawm ca le pluj lawm, rua qhov Vaajtswv coj nwg moog lawm."},{"bible_id":"1726","chapter_code":"GEN.5","verse_code":"GEN.5.25","label":"25","content":"Thaus Methuxelas noobnyoog muaj ib puas yim caum xyaa xyoo, nwg muaj ib tug tub hu ua Lamej,"},{"bible_id":"1726","chapter_code":"GEN.5","verse_code":"GEN.5.26","label":"26","content":"dlhau ntawd lug nwg tseem ua neej nyob tau xyaa pua yim caum ob xyoo, hab nwg tseem muaj mivnyuas coob leej ntxiv."},{"bible_id":"1726","chapter_code":"GEN.5","verse_code":"GEN.5.27","label":"27","content":"Nwg tuag rua thaus nwg noobnyoog muaj cuaj pua rau caum cuaj xyoos."},{"bible_id":"1726","chapter_code":"GEN.5","verse_code":"GEN.5.28","label":"28","content":"Thaus Lamej noobnyoog muaj ib puas yim caum ob xyoos, nwg muaj ib tug tub,"},{"bible_id":"1726","chapter_code":"GEN.5","verse_code":"GEN.5.29","label":"29","content":"Lamej muab tis npe hu ua Nau-es,  Lamej has tas, \u201cTug mivnyuas nuav yuav paab peb ris lub nraa nyaav ntawm thaaj aav kws raug Vaajtswv foom tsi zoo lawm kuas sib.\u201d"},{"bible_id":"1726","chapter_code":"GEN.5","verse_code":"GEN.5.30","label":"30","content":"Dlhau ntawd lug Lamej tseem ua neej nyob tau tsib puas cuaj caum tsib xyoos, hab nwg tseem muaj mivnyuas coob leej ntxiv."},{"bible_id":"1726","chapter_code":"GEN.5","verse_code":"GEN.5.31","label":"31","content":"Nwg tuag rua thaus nwg noobnyoog muaj xyaa pua xyaa caum xyaa xyoo."},{"bible_id":"1726","chapter_code":"GEN.5","verse_code":"GEN.5.32","label":"32","content":"Thaus Nau-es noobnyoog muaj tsib puas xyoo lawm, nwg maam le muaj peb tug tub, Xees, Haas, hab Yafej."},{"bible_id":"1726","chapter_code":"GEN.6","verse_code":"GEN.6.1","label":"1","content":"Thaus tuabneeg fuamvaam moog nyob puv nplajteb, hab yug tau tej ntxhais coob,"},{"bible_id":"1726","chapter_code":"GEN.6","verse_code":"GEN.6.2","label":"2","content":"muaj ib cov timtswv qaum ntuj  pum cov ntxhais ntawd zoo nkauj heev, yog le ntawd puab txawm tuaj yuav cov ntxhais kws puab nyam ua quaspuj."},{"bible_id":"1726","chapter_code":"GEN.6","verse_code":"GEN.6.3","label":"3","content":"Ces tug TSWV has tas, \u201cKuv yuav tsi pub tuabneeg muaj sa nyob ntev moog ibtxhis, rua qhov puab yog tuabneeg kws txawj tuag. Txij nuav moog puab tsuas muaj sa nyob ntev le ib puas neeg nkaum xyoo lawm xwb.\u201d"},{"bible_id":"1726","chapter_code":"GEN.6","verse_code":"GEN.6.4","label":"4","content":"Tam ntawd hab tam tom qaab nuav, muaj cov tuabneeg luj heev nyob huv nplajteb nuav, puab yog xeebntxwv ntawm tuabneeg nplajteb tej ntxhais kws yuav cov timtswv qaum ntuj. Puab yog cov tuabneeg kws ua tau heev hab muaj koob meej nyob txheej thaus u lug lawm."},{"bible_id":"1726","chapter_code":"GEN.6","verse_code":"GEN.6.5","label":"5","content":"Thaus tug TSWV pum txhua tug tuabneeg kws nyob huv nplajteb nuav, muaj lub sab ua phem ua qas hab xaav phem txhua lub sijhawm,"},{"bible_id":"1726","chapter_code":"GEN.6","verse_code":"GEN.6.6","label":"6","content":"tug TSWV tu sab hab khauvxwm qhov kws nwg tsim tuabneeg lug nyob huv lub nplajteb nuav. Nwg tu sab kawg le."},{"bible_id":"1726","chapter_code":"GEN.6","verse_code":"GEN.6.7","label":"7","content":"Yog le ntawd, tug TSWV txhaj has tas, \u201cKuv yuav muab cov tuabneeg kws kuv tau tsim nuav hab tej tsaj luj tsaj miv, tej noog kws yaa sau nruab ntug ua kuas puamtsuaj huv tuabsi moog. Kuv tu sab heev, vim kuv tau tsim puab lug.\u201d"},{"bible_id":"1726","chapter_code":"GEN.6","verse_code":"GEN.6.8","label":"8","content":"Tabsis tug TSWV txaus sab heev rua Nau-es."},{"bible_id":"1726","chapter_code":"GEN.6","verse_code":"GEN.6.9+GEN.6.10","label":"9-10","content":"Zaaj nuav yog has txug Nau-es lub neej. Nau-es muaj peb leeg tub, Xees, Haas hab Yafej. Nau-es yog ib tug tuabneeg ncaaj nceeg hab nwg yeej ibtxwm ua zoo taag nwg simneej. Nwg ua neej lawv le Vaajtswv sab nyam,"},{"bible_id":"1726","chapter_code":"GEN.6","verse_code":"GEN.6.11","label":"11","content":"tabsis dlua le lwm tug, Vaajtswv pum has tas suavdlawg puavleej ua txhum huv tuabsi, hab pheej ua kev phem kev qas heev zuj zug moog thoob plawg txhua qhov chaw."},{"bible_id":"1726","chapter_code":"GEN.6","verse_code":"GEN.6.12","label":"12","content":"Vaajtswv saib lub nplajteb, nwg pum kev phem kev qas puv nkaus, rua qhov tej tuabneeg puavleej ua phem kawg le."},{"bible_id":"1726","chapter_code":"GEN.6","verse_code":"GEN.6.13","label":"13","content":"Vaajtswv txhaj has rua Nau-es has tas, \u201cKuv txav txim sab yuav ua kuas tuabneeg tuag tu noob. Kuv yuav ua kuas puab raug kev puamtsuaj taag huv tuabsi moog, rua qhov lub nplajteb nuav puv nkaus puab txujkev ua nruj ua tsiv xwb."},{"bible_id":"1726","chapter_code":"GEN.6","verse_code":"GEN.6.14","label":"14","content":"Koj ca le moog muab cov ntoo kubtwg lug txua ua ib lub nkoj, ua kuas muaj ntau chaav rua huv lub nkoj ntawd hab muab roj ntoos lug leem kuas thoob plawg saab huv hab saab nrau huv tuabsi."},{"bible_id":"1726","chapter_code":"GEN.6","verse_code":"GEN.6.15","label":"15","content":"Txua lub nkoj ntawd qhov ntev kuas muaj peb puas tshim, qhov dlaav kuas muaj tsib caug tshim, hab qhov sab kuas muaj peb caug tshim."},{"bible_id":"1726","chapter_code":"GEN.6","verse_code":"GEN.6.16","label":"16","content":"Muab vuag  vuv lub nkoj ntawd rua hab tseg le ib tshim thoob plawg, tsi xob xov kuas ti rua sau cov vuag. Lub nkoj ntawd ua kuas muaj peb tshooj hab ua lub qhovrooj rua ib saab."},{"bible_id":"1726","chapter_code":"GEN.6","verse_code":"GEN.6.17","label":"17","content":"Kuv yuav tso dlej lug nyaab lub nplajteb nuav kuas txhua tsaav yaam kws muaj sa nyob raug puamtsuaj moog. Txhua yaam kws nyob huv nplajteb nuav yuav tuag taag huv tuabsi."},{"bible_id":"1726","chapter_code":"GEN.6","verse_code":"GEN.6.18","label":"18","content":"Tabsis kuv yuav coglug rua koj. Koj ca le coj koj tug quaspuj, koj cov tub, hab koj cov nyaab moog nyob huv lub nkoj."},{"bible_id":"1726","chapter_code":"GEN.6","verse_code":"GEN.6.19+GEN.6.20","label":"19-20","content":"Coj txhua yaam tsaj ib yaam ib nkawg hab txhua yaam noog ib yaam ib nkawg nrug koj moog nyob huv lub nkoj, kuas tej tsaj ntawd txhaj tsi tuag."},{"bible_id":"1726","chapter_code":"GEN.6","verse_code":"GEN.6.21","label":"21","content":"Npaaj txhua yaam zaub mov coj moog rua koj tsev tuabneeg hab tej tsaj tau noj nyob huv lub nkoj.\u201d"},{"bible_id":"1726","chapter_code":"GEN.6","verse_code":"GEN.6.22","label":"22","content":"Nau-es txhaj ua txhua yaam lawv le Vaajtswv tau has."},{"bible_id":"1726","chapter_code":"GEN.7","verse_code":"GEN.7.1","label":"1","content":"Vaajtswv has rua Nau-es has tas, \u201cKoj hab koj tsev tuabneeg ca le moog nyob huv lub nkoj. Taagnrho tej tuabneeg kws nyob huv nplajteb tam nuav, kuv pum koj tuab leeg xwb txhaj le ua lub neej ncaaj nceeg."},{"bible_id":"1726","chapter_code":"GEN.7","verse_code":"GEN.7.2","label":"2","content":"Coj tej tsaj kws huv ib yaam xyaa nkawm, tabsis cov tsaj kws tsi huv, coj ib yaam ib nkawg nrug koj moog nyob huv lub nkoj."},{"bible_id":"1726","chapter_code":"GEN.7","verse_code":"GEN.7.3","label":"3","content":"Dlua le ntawd, coj tej noog ib yaam xyaa nkawm moog hab. Ua le nuav kuas txhua yaam tsaj hab tej noog txhaj yuav muaj sa nyob hab fuamvaam rua huv lub nplajteb nuav dlua ntxiv."},{"bible_id":"1726","chapter_code":"GEN.7","verse_code":"GEN.7.4","label":"4","content":"Xyaa nub sau nuav kuv yuav tso naag lug plaub caug nub plaub caug mo rua huv nplajteb nuav, kuas txhua yaam muaj sa kws kuv tsim tseg lawm kuas raug puamtsuaj taag huv tuabsi moog.\u201d"},{"bible_id":"1726","chapter_code":"GEN.7","verse_code":"GEN.7.5","label":"5","content":"Nau-es ua txhua yaam lawv le Vaajtswv tau saamfwm rua nwg lawm."},{"bible_id":"1726","chapter_code":"GEN.7","verse_code":"GEN.7.6","label":"6","content":"Thaus dlej nyaab nplajteb Nau-es noobnyoog muaj rau pua xyoo."},{"bible_id":"1726","chapter_code":"GEN.7","verse_code":"GEN.7.7","label":"7","content":"Nau-es hab nwg quaspuj, nwg cov tub, hab cov nyaab puavleej moog nyob rua huv lub nkoj kuas tsi raug dlej nyaab."},{"bible_id":"1726","chapter_code":"GEN.7","verse_code":"GEN.7.8","label":"8","content":"Txhua yaam tsaj hab noog, tej maum tej txiv, tej puj tej lauv, tsi has cov kws huv lossis tsi huv,"},{"bible_id":"1726","chapter_code":"GEN.7","verse_code":"GEN.7.9","label":"9","content":"puavleej nrug Nau-es moog huv tuabsi rua huv lub nkoj, lawv le Vaajtswv saamfwm lawm."},{"bible_id":"1726","chapter_code":"GEN.7","verse_code":"GEN.7.10","label":"10","content":"Xyaa nub tom qaab dlej naag txawm laub quas lug lug nyaab nplajteb."},{"bible_id":"1726","chapter_code":"GEN.7","verse_code":"GEN.7.11","label":"11","content":"Thaus Nau-es noobnyoog muaj rau pua xyoo, txwm nkaus rua nub kaum xyaa lub ob hlis ntuj, nub ntawd ntuj ca le tsaus dlub ncab, naag laub quas lug sau ntuj lug rua huv nplajteb, hab tej qhovdlej txhawv ntawm tej hauv haav phwj yog huv aav tuaj,"},{"bible_id":"1726","chapter_code":"GEN.7","verse_code":"GEN.7.12","label":"12","content":"hab naag lug rua huv nplajteb nuav tau plaub caug nub plaub caug mo."},{"bible_id":"1726","chapter_code":"GEN.7","verse_code":"GEN.7.13","label":"13","content":"Tuab nub ntawd Nau-es hab nwg quaspuj coj obtug peb tug tub: Xees, Haas, Yafej hab peb tug nyaab nrug obtug moog nyob rua huv lub nkoj."},{"bible_id":"1726","chapter_code":"GEN.7","verse_code":"GEN.7.14","label":"14","content":"Txhua yaam tsaj, tsi has tsaj nyeg hab tsaj qus, tsaj luj tsaj miv, naab, qaav, kaab, ntsaum, hab txhua yaam noog puavleej nrug puab moog rua huv lub nkoj huv tuabsi."},{"bible_id":"1726","chapter_code":"GEN.7","verse_code":"GEN.7.15","label":"15","content":"Txhua tsaav yaam tsaj kws muaj sa, puavleej nrug Nau-es moog nyob huv lub nkoj,"},{"bible_id":"1726","chapter_code":"GEN.7","verse_code":"GEN.7.16","label":"16","content":"lawv le Vaajtswv tau saamfwm rua Nau-es lawm. Ces tug TSWV maam le kaw lub qhovrooj nkoj rua."},{"bible_id":"1726","chapter_code":"GEN.7","verse_code":"GEN.7.17","label":"17","content":"Naag yeej lug tsi tu le tau plaub caug nub, hab dlej fuam sab zuj zug ua rua lub nkoj nqaa hlo ntaab yeeg lawm."},{"bible_id":"1726","chapter_code":"GEN.7","verse_code":"GEN.7.18","label":"18","content":"Dlej txhaj nyaab sab heev tuaj, hab ntsawj lub nkoj ntaab yeeg sau nplaim dlej."},{"bible_id":"1726","chapter_code":"GEN.7","verse_code":"GEN.7.19","label":"19","content":"Dlej nyaab sab zuj zug moog vuv taagnrho tej hauv roob sab huv tuabsi,"},{"bible_id":"1726","chapter_code":"GEN.7","verse_code":"GEN.7.20","label":"20","content":"hab dlej tseem nyaab dlhau tej hauv roob sab ntawd rua sau kaum tsib tshim lawm hab."},{"bible_id":"1726","chapter_code":"GEN.7","verse_code":"GEN.7.21","label":"21","content":"Txhua yaam kws muaj sa nyob huv nplajteb nuav tuag taag, tsi has naag noog, kaab, ntsaum, tsaj nyeg, tsaj qus, hab tej tuabneeg yeej tsi seem hlo le."},{"bible_id":"1726","chapter_code":"GEN.7","verse_code":"GEN.7.22","label":"22","content":"Txhua yaam kws txawj ua paa nyob huv nplajteb nuav tuag taag huv tuabsi."},{"bible_id":"1726","chapter_code":"GEN.7","verse_code":"GEN.7.23","label":"23","content":"Tug TSWV ua rua ib puas tsaav yaam kws muaj sa nyob huv nplajteb nuav, tuabneeg, tsaj hab noog tuag tu noob nrho. Tsuas tshuav Nau-es hab cov kws nrug nwg moog nyob huv lub nkoj txhaj seem muaj sa nyob xwb."},{"bible_id":"1726","chapter_code":"GEN.7","verse_code":"GEN.7.24","label":"24","content":"Dlej yeej tsi nqeg le tau ib puas tsib caug nub."},{"bible_id":"1726","chapter_code":"GEN.8","verse_code":"GEN.8.1","label":"1","content":"Vaajtswv yeej ncu ntsoov Nau-es hab txhua yaam tsaj kws nrug nwg nyob huv lub nkoj, nwg txhaj ua kuas cua ntsawj, hab dlej pib nqeg zuj zug moog."},{"bible_id":"1726","chapter_code":"GEN.8","verse_code":"GEN.8.2","label":"2","content":"Tej qhovdlej txhawv huv nplajteb txawm txhaws hab rooj ntug txawm kaw. Naag ca le tu,"},{"bible_id":"1726","chapter_code":"GEN.8","verse_code":"GEN.8.3","label":"3","content":"hab dlej pib nqeg zuj zug tau ib puas tsib caug nub."},{"bible_id":"1726","chapter_code":"GEN.8","verse_code":"GEN.8.4","label":"4","content":"Ces nub kaum xyaa lub xyaa hli ntuj lub nkoj txhaj lug khuab rua sau lub hauv roob Alalaj."},{"bible_id":"1726","chapter_code":"GEN.8","verse_code":"GEN.8.5","label":"5","content":"Dlej pheej nqeg zuj zug lawm, hab nub xab ib lub kaum hli ntuj txhaj pum tej hauv roob tshwm tuaj."},{"bible_id":"1726","chapter_code":"GEN.8","verse_code":"GEN.8.6","label":"6","content":"Tom qaab plaub caug nub, Nau-es txhaj qheb qhovrais nkoj"},{"bible_id":"1726","chapter_code":"GEN.8","verse_code":"GEN.8.7","label":"7","content":"tso ib tug uab laag yaa tawm moog, tug uab laag ntawd yaa yuj moog yuj lug txug thaus dlej nqhuab taag."},{"bible_id":"1726","chapter_code":"GEN.8","verse_code":"GEN.8.8","label":"8","content":"Tom qaab ntawd, Nau-es rov tso dlua ib tug nquab yaa tawm moog saib dlej nqeg taag lawm los tsi tau,"},{"bible_id":"1726","chapter_code":"GEN.8","verse_code":"GEN.8.9","label":"9","content":"tug nquab nrhav tsi tau chaw tsaws le, rua qhovdlej tseem nyaab puv nkaus huv nplajteb nuav. Tug nquab txhaj yaa rov lug tsaws ntawm lub nkoj, hab Nau-es cev teg moog muab tug nquab lug rua huv lub nkoj."},{"bible_id":"1726","chapter_code":"GEN.8","verse_code":"GEN.8.10","label":"10","content":"Nwg tog tau xyaa nub ntxiv hab rov tso dlua ib tug nquab yaa tawm moog saib."},{"bible_id":"1726","chapter_code":"GEN.8","verse_code":"GEN.8.11","label":"11","content":"Thaus yuav tsaus ntuj tug nquab txhaj kwv tau ib rev nplooj txiv ntoo roj ntawm nwg tug kaug ncauj yaa rov qaab lug cuag Nau-es. Thaus Nau-es pum le ntawd, nwg txhaj paub has tas dlej nqeg ti aav lawm."},{"bible_id":"1726","chapter_code":"GEN.8","verse_code":"GEN.8.12","label":"12","content":"Ces nwg rov tog tau xyaa nub hab tso dlua ib tug nquab yaa moog saib dlua ib zag ntxiv, tabsis zag nuav tug nquab tsi yaa rov lug lawm."},{"bible_id":"1726","chapter_code":"GEN.8","verse_code":"GEN.8.13","label":"13","content":"Nau-es noobnyoog muaj rau pua ib xyoos, rua lub ib hlis ntuj nub xab ib, nub ntawd dlej nqhuab taagnrho huv tuabsi lawm. Nau-es yaws tej vuag kws vuv lub nkoj, tsaa qhovmuag saib ibncig ntawd, hab pum aav tub pib qhuav lawm."},{"bible_id":"1726","chapter_code":"GEN.8","verse_code":"GEN.8.14","label":"14","content":"Ces nub neeg nkaum xyaa lub ob hlis ntuj lub nplajteb nuav qhuav taagnrho."},{"bible_id":"1726","chapter_code":"GEN.8","verse_code":"GEN.8.15","label":"15","content":"Vaajtswv has rua Nau-es has tas,"},{"bible_id":"1726","chapter_code":"GEN.8","verse_code":"GEN.8.16","label":"16","content":"\u201cKoj hab koj quaspuj, koj cov tub, hab koj cov nyaab ca le tawm huv lub nkoj nuav moog."},{"bible_id":"1726","chapter_code":"GEN.8","verse_code":"GEN.8.17","label":"17","content":"Mej coj taagnrho tej tsaj tsi has tsaj nyeg, tsaj qus, naab, qaav, hab noog huv tuabsi nrug koj moog, kuas tej tsaj ntawd fuamvaam moog puv nplajteb.\u201d"},{"bible_id":"1726","chapter_code":"GEN.8","verse_code":"GEN.8.18","label":"18","content":"Yog le ntawd, Nau-es txhaj coj nwg quaspuj, nwg cov tub, hab cov nyaab tawm huv lub nkoj moog."},{"bible_id":"1726","chapter_code":"GEN.8","verse_code":"GEN.8.19","label":"19","content":"Taagnrho tej tsaj luj tsaj miv kws nyob sau npoo aav, tej noog kws yaa sau nruab ntug, nyag ua nyag ib paab tawm huv lub nkoj lug ua tsheej paab tsheej pawg lawv le nyag yaam tsaj rua saab nrau."},{"bible_id":"1726","chapter_code":"GEN.8","verse_code":"GEN.8.20","label":"20","content":"Nau-es teeb tau ib lub thaaj rua tug TSWV, nwg muab tej tsaj huv hab tej noog ib yaam ib tug coj lug tua hab muab hlawv taagnrho fij rua Vaajtswv sau lub thaaj ntawd."},{"bible_id":"1726","chapter_code":"GEN.8","verse_code":"GEN.8.21","label":"21","content":"Tej paa khoom fij ntawd tsw qaab ntxag ua rua tug TSWV txaus sab heev, hab tug TSWV xaav has tas, \u201cKuv yuav tsi foom phem rua lub nplajteb ib zag ntxiv, vim tej kws tuabneeg ua ntawd le lawm, kuv paub tuabneeg yeej ibtxwm xaav phem thaus yau lug. Kuv yuav tsi ua rua txhua yaam kws muaj sa kuas raug puamtsuaj le kws kuv tau ua taag lug nuav lawm."},{"bible_id":"1726","chapter_code":"GEN.8","verse_code":"GEN.8.22","label":"22","content":"Yog lub nplajteb nuav tseem muaj nyob, yuav muaj caij cog qoobloo hab muaj caij sau qoobloo, muaj caij ntuj kub ntuj no, muaj caij ntuj qhua hab caij ntuj naag, muaj nruab nub hab mo ntuj moog ibtxhis tsi kawg.\u201d"},{"bible_id":"1726","chapter_code":"GEN.9","verse_code":"GEN.9.1","label":"1","content":"Vaajtswv foom koob moov rua Nau-es hab nwg cov tub has tas, \u201cMej yuav muaj tub muaj ki coob, kuas mej txhaj muaj xeebntxwv fuamvaam moog nyob puv nplajteb."},{"bible_id":"1726","chapter_code":"GEN.9","verse_code":"GEN.9.2","label":"2","content":"Txhua yaam tsaj, tsi has tsaj nyeg, tsaj qus, naab, qaav, naag noog, hab tej ntseg puavleej ntshai mej. Kuv yuav muab tej tsaj ntawd tso rua mej kaav."},{"bible_id":"1726","chapter_code":"GEN.9","verse_code":"GEN.9.3","label":"3","content":"Txij nuav moog kuv pub txhua yaam tsaj, noog, hab ntseg rua mej noj, ib yaam le tej zaub kws kuv tub pub rua mej noj lawm."},{"bible_id":"1726","chapter_code":"GEN.9","verse_code":"GEN.9.4","label":"4","content":"Tabsis mej tsi xob noj tej nqaj kws txhaam ntshaav, rua qhov ntshaav yog yaam kws ua kuas muaj txujsa."},{"bible_id":"1726","chapter_code":"GEN.9","verse_code":"GEN.9.5","label":"5","content":"Yog leejtwg tua tuabneeg, kuv yuav rau txim tuag rua tug ntawd. Yog tej tsaj tum tuabneeg tuag, kuv yuav rau txim tuag rua tej tsaj ntawd ib yaam nkaus."},{"bible_id":"1726","chapter_code":"GEN.9","verse_code":"GEN.9.6","label":"6","content":"Yog leejtwg tua tuabneeg, mas lwm tug yuav muab tug ntawd tua ib yaam nkaus, rua qhov Vaajtswv tsim tuabneeg muaj tug yaam ntxwv zoo le Vaajtswv."},{"bible_id":"1726","chapter_code":"GEN.9","verse_code":"GEN.9.7","label":"7","content":"\u201cMej yuav muaj tubki coob, kuas mej tej xeebntxwv fuamvaam moog nyob puv lub nplajteb.\u201d"},{"bible_id":"1726","chapter_code":"GEN.9","verse_code":"GEN.9.8","label":"8","content":"Vaajtswv has rua Nau-es hab nwg cov tub tas,"},{"bible_id":"1726","chapter_code":"GEN.9","verse_code":"GEN.9.9","label":"9","content":"\u201cTxij nuav moog kuv coglug tseg rua koj hab koj cov xeebntxwv,"},{"bible_id":"1726","chapter_code":"GEN.9","verse_code":"GEN.9.10","label":"10","content":"hab txhua yaam kws muaj sa, txhua yaam noog, hab txhua yaam tsaj kws nrug mej tawm huv lub nkoj lug."},{"bible_id":"1726","chapter_code":"GEN.9","verse_code":"GEN.9.11","label":"11","content":"Kuv coglug tseg rua mej has tas: kuv yuav tsi tso dlej lug nyaab txhua yaam kws muaj sa kuas puamtsuaj le zag nuav, hab dlej yuav tsi nyaab lub nplajteb kuas puamtsuaj le nuav ib zag ntxiv lawm."},{"bible_id":"1726","chapter_code":"GEN.9","verse_code":"GEN.9.12","label":"12","content":"Lub cim kws kuv coglug tseg moog ibtxhis rua mej hab txhua yaam kws muaj sa,"},{"bible_id":"1726","chapter_code":"GEN.9","verse_code":"GEN.9.13","label":"13","content":"mas yog kuv yuav ua kuas muaj ib tug dluab zaaj sawv rua sau cov fuab. Tug dluab zaaj ntawd yog lub cim kws kuv coglug tseg nrug tuabneeg nplajteb."},{"bible_id":"1726","chapter_code":"GEN.9","verse_code":"GEN.9.14","label":"14","content":"Thaus twg kuv ua kuas muaj fuab roog sau nruab ntug, ces tug dluab zaaj ntawd yuav tshwm tuaj rua sau cov fuab."},{"bible_id":"1726","chapter_code":"GEN.9","verse_code":"GEN.9.15","label":"15","content":"Kuv yuav ncu ntsoov tej lug kws kuv cog tseg rua mej hab txhua yaam tsaj, mas kuv yuav tsi tso dlej lug nyaab txhua yaam kws muaj sa kuas puamtsuaj ib zag ntxiv le lawm."},{"bible_id":"1726","chapter_code":"GEN.9","verse_code":"GEN.9.16","label":"16","content":"Thaus tug dluab zaaj sawv tshwm sau cov fuab, kuv pum tug dluab zaaj ntawd, kuv yuav ncu txug tej lug kws kuv tau cog tseg moog ibtxhis rua mej hab txhua yaam kws muaj sa nyob huv nplajteb nuav."},{"bible_id":"1726","chapter_code":"GEN.9","verse_code":"GEN.9.17","label":"17","content":"Tug dluab zaaj nuav yog lub cim kws kuv coglug tseg rua txhua yaam kws muaj sa nyob huv nplajteb.\u201d"},{"bible_id":"1726","chapter_code":"GEN.9","verse_code":"GEN.9.18","label":"18","content":"Nau-es cov tub kws tawm huv lub nkoj lug yog: Xees, Haas hab Yafej. (Haas yog Kana-aas txiv.)"},{"bible_id":"1726","chapter_code":"GEN.9","verse_code":"GEN.9.19","label":"19","content":"Nau-es peb leeg tub nuav yog txhua tsaav tuabneeg kws nyob huv nplajteb nuav cov yawmkoob."},{"bible_id":"1726","chapter_code":"GEN.9","verse_code":"GEN.9.20","label":"20","content":"Nau-es yog tuabneeg ua laj ua teb, nwg yog thawj tug kws xub cog txiv maab ntaag."},{"bible_id":"1726","chapter_code":"GEN.9","verse_code":"GEN.9.21","label":"21","content":"Thaus nwg haus kua txiv maab, ua rua nwg qaug heev, hab nwg ca le hle rig tsho pw labqaab huv tsevntaub."},{"bible_id":"1726","chapter_code":"GEN.9","verse_code":"GEN.9.22","label":"22","content":"Thaus Haas kws yog Kana-aas txiv, pum nwg txiv pw labqaab le ntawd, nwg txawm tawm moog has qha rua nwg ob tug tijlaug."},{"bible_id":"1726","chapter_code":"GEN.9","verse_code":"GEN.9.23","label":"23","content":"Ces Xees hab Yafej txhaj moog muab tau ib lub tsho ntev nthuav kag rua nrau obtug nrausqaum hab muab khuam rua sau obtug xubpwg. Obtug txhaj kwv thaub qaab moog rua huv lub tsevntaub coj moog npug obtug txiv, obtug tig ntsejmuag rua ib caag vim obtug tsi xaav pum obtug txiv labqaab le ntawd."},{"bible_id":"1726","chapter_code":"GEN.9","verse_code":"GEN.9.24","label":"24","content":"Thaus Nau-es zoo cawv tsim lug nwg paub tej kws nwg tug tub ntxawg ua rua nwg,"},{"bible_id":"1726","chapter_code":"GEN.9","verse_code":"GEN.9.25","label":"25","content":"Nau-es txhaj has tas, \u201cKana-aas raug foom tsi zoo lawm! Nwg yuav ua nwg ob tug tijlaug qhev."},{"bible_id":"1726","chapter_code":"GEN.9","verse_code":"GEN.9.26","label":"26","content":"Ca le ua tug TSWV kws yog Xees tug Vaajtswv tsaug! Kana-aas yuav ua Xees qhev moog le."},{"bible_id":"1726","chapter_code":"GEN.9","verse_code":"GEN.9.27","label":"27","content":"Thov kuas Vaajtswv ua rua Yafej caajceg fuamvaam! Thov Vaajtswv ca Yafej tej xeebntxwv nrug Xees tsaav tuabneeg nyob ua ke. Kana-aas yuav ua Yafej qhev.\u201d"},{"bible_id":"1726","chapter_code":"GEN.9","verse_code":"GEN.9.28","label":"28","content":"Tom qaab dlej nyaab nplajteb taag lawm, Nau-es tseem ua neej nyob tau peb puas tsib caug xyoo ntxiv,"},{"bible_id":"1726","chapter_code":"GEN.9","verse_code":"GEN.9.29","label":"29","content":"hab nwg tuag rua thaus nwg noobnyoog muaj cuaj pua tsib caug xyoo."},{"bible_id":"1726","chapter_code":"GEN.10","verse_code":"GEN.10.1","label":"1","content":"Tom qaab kws dlej nyaab nplajteb taag lawm, Nau-es peb tug tub: Xees, Haas hab Yafej maam muaj tubki; cov nraag qaab nuav yog puab cov xeebntxwv."},{"bible_id":"1726","chapter_code":"GEN.10","verse_code":"GEN.10.2","label":"2","content":"Yafej cov tub, Kumeles, Makus, Madais, Yavaas, Tunpas, Mesekis hab Tilas. Puab cov nuav yog yawmkoob ntawm cov tuabneeg kws tseem ris puab lub xeem."},{"bible_id":"1726","chapter_code":"GEN.10","verse_code":"GEN.10.3","label":"3","content":"Tsaav tuabneeg Akenas, Lifas hab Taunkamas yog Kumeles cov xeebntxwv."},{"bible_id":"1726","chapter_code":"GEN.10","verse_code":"GEN.10.4","label":"4","content":"Yavaas cov xeebntxwv yog Elisas, Xapees, Kilipulus hab Ludes,"},{"bible_id":"1726","chapter_code":"GEN.10","verse_code":"GEN.10.5","label":"5","content":"puab yog yawmkoob ntawm cov tuabneeg kws moog nyob lawv tej koog povtxwv hab lawv tej ntug havtxwv. Cov nuav yog Yafej cov xeebntxwv, puab nyag moog nyob nyag ib lub tebchaws lawv le nyag xeem hab nyag paab kws has nyag yaam lug."},{"bible_id":"1726","chapter_code":"GEN.10","verse_code":"GEN.10.6","label":"6","content":"Haas cov tub yog Kuses, Iziv, Linpias, hab Kana-aas, puab cov nuav yog yawmkoob ntawm cov tuabneeg kws ris puab lub xeem."},{"bible_id":"1726","chapter_code":"GEN.10","verse_code":"GEN.10.7","label":"7","content":"Kuses cov xeebntxwv yog Senpas, Havilas, Satas, La-amas, hab Satekas. La-amas cov xeebntxwv yog cov tuabneeg Senpas hab cov Dedaas."},{"bible_id":"1726","chapter_code":"GEN.10","verse_code":"GEN.10.8","label":"8","content":"Kuses muaj ib tug tub hu ua Nimelus, nwg yog thawj tug tuabneeg kws muaj fwjchim kaav tebchaws nyob huv nplajteb nuav."},{"bible_id":"1726","chapter_code":"GEN.10","verse_code":"GEN.10.9","label":"9","content":"Vaajtswv paab nwg, nwg txhaj ua tau ib tug tuabneeg tua nqaj kws nto npe heev, vim le nuav tej tuabneeg txhaj pheej has tas, \u201cThov tug TSWV ua rua koj kuas koj yog ib tug tuabneeg tua nqaj kws nyob nto npe ib yaam le Nimelus!\u201d"},{"bible_id":"1726","chapter_code":"GEN.10","verse_code":"GEN.10.10","label":"10","content":"Lub nroog Npanpiloos, lub nroog Elekhas hab lub nroog Akas, yog thawj cov nroog kws nwg xub kaav, peb lub nroog nuav puavleej nyob huv tebchaws Npanpiloos."},{"bible_id":"1726","chapter_code":"GEN.10","verse_code":"GEN.10.11","label":"11","content":"Nwg tau tawm huv lub tebchaws ntawd moog rua huv tebchaws Axilias hab moog tsim lub nroog Nineves, lub nroog Lehaunpaus Iles, lub nroog Khalas"},{"bible_id":"1726","chapter_code":"GEN.10","verse_code":"GEN.10.12","label":"12","content":"hab lub nroog Lesees kws nyob huv ntu nruab nraab ntawm lub nroog Nineves hab lub tuamceeb nroog Kalas."},{"bible_id":"1726","chapter_code":"GEN.10","verse_code":"GEN.10.13","label":"13","content":"Iziv cov xeebntxwv, mas yog cov Lidias, cov Anas, cov Lehas, cov Nafetus,"},{"bible_id":"1726","chapter_code":"GEN.10","verse_code":"GEN.10.14","label":"14","content":"cov Pathelus, cov Kaselus hab Keletes; cov tuabneeg Filitees yog cov tuabneeg kws has lug sau nuav tej xeebntxwv."},{"bible_id":"1726","chapter_code":"GEN.10","verse_code":"GEN.10.15","label":"15","content":"Kana-aas tug tub hlub yog Xidoos, hab Hethas yog yawmkoob ntawm cov tuabneeg kws tseem ris obtug lub xeem."},{"bible_id":"1726","chapter_code":"GEN.10","verse_code":"GEN.10.16","label":"16","content":"Kana-aas yog yawmkoob ntawm cov Yenpus, cov Amaules, cov Kilekasis,"},{"bible_id":"1726","chapter_code":"GEN.10","verse_code":"GEN.10.17","label":"17","content":"cov Hivis, cov Alikis, cov Xinis,"},{"bible_id":"1726","chapter_code":"GEN.10","verse_code":"GEN.10.18","label":"18","content":"cov Alevas, cov Xemalis hab cov Hamathis. Cov Kana-aas muab faib ua tej xeem tso tawm nyag moog nyob nyag,"},{"bible_id":"1726","chapter_code":"GEN.10","verse_code":"GEN.10.19","label":"19","content":"ua rua cov Kana-aas tug nrimteb kws pib ntawm Xidoos saab qaabteb moog txug ndlua rua Kelas kws ze rua ntawd Nkaxas, hab saab nubtuaj moog txug rua ntawm Xaudoos, Kaumaulas, Amas hab Xenpauyees kws nyob ze rua Lasas."},{"bible_id":"1726","chapter_code":"GEN.10","verse_code":"GEN.10.20","label":"20","content":"Ntawm nuav yog Haas cov xeebntxwv kws muab faib ua tej xeem hab tso nyag moog nyob muaj nyag ib lub tebchaws, nyag paab kws has nyag yaam lug."},{"bible_id":"1726","chapter_code":"GEN.10","verse_code":"GEN.10.21","label":"21","content":"Xees kws yog Yafej tug tijlaug, nwg yog yawmkoob ntawm cov tuabneeg Henplais."},{"bible_id":"1726","chapter_code":"GEN.10","verse_code":"GEN.10.22","label":"22","content":"Xees cov tub kws yog Elames, Asus, Apakesas, Lus, hab Alaas, puab puavleej yog yawmkoob ntawm cov tuabneeg kws ris puab lub xeem."},{"bible_id":"1726","chapter_code":"GEN.10","verse_code":"GEN.10.23","label":"23","content":"Alaas cov xeebntxwv yog cov Uxes, cov Hus, cov Nkethes hab cov Mesej."},{"bible_id":"1726","chapter_code":"GEN.10","verse_code":"GEN.10.24","label":"24","content":"Apakesas yog Selas txiv hab Selas yog Enpes txiv."},{"bible_id":"1726","chapter_code":"GEN.10","verse_code":"GEN.10.25","label":"25","content":"Enpes muaj ob tug tub: muaj ib tug hu ua Pelej,  rua qhov tam kws nwg ua neej nyob ntawd cov tuabneeg huv nplajteb nuav tau sis faib lawm, hab dlua le ib tug hu ua Yauketaas."},{"bible_id":"1726","chapter_code":"GEN.10","verse_code":"GEN.10.26","label":"26","content":"Yauketaas cov xeebntxwv yog cov Alamudas, cov Selefas, cov Haxemaves, cov Yelas,"},{"bible_id":"1726","chapter_code":"GEN.10","verse_code":"GEN.10.27","label":"27","content":"cov Hadaulaas, cov Uxales, cov Nikelas,"},{"bible_id":"1726","chapter_code":"GEN.10","verse_code":"GEN.10.28","label":"28","content":"cov Aunpales, cov Anpimales, cov Senpas,"},{"bible_id":"1726","chapter_code":"GEN.10","verse_code":"GEN.10.29","label":"29","content":"cov Aufilis, cov Havilas hab cov Yaunpas. Taagnrho cov nuav puavleej yog Yauketaas cov xeebntxwv."},{"bible_id":"1726","chapter_code":"GEN.10","verse_code":"GEN.10.30","label":"30","content":"Lub tebchaws kws puab nyob mas txij ndlua ntawm Masas moog txug rua ntawm Sefalas kws nyob tim lub laaj roob saab nubtuaj."},{"bible_id":"1726","chapter_code":"GEN.10","verse_code":"GEN.10.31","label":"31","content":"Cov nuav yog Xees cov xeebntxwv puab nyag moog nyob nyag ib lub tebchaws lawv le nyag xeem hab nyag paab kws has nyag yaam lug."},{"bible_id":"1726","chapter_code":"GEN.10","verse_code":"GEN.10.32","label":"32","content":"Taagnrho cov tuabneeg kws has taag lug nuav puavleej yog Nau-es cov xeebntxwv, ib tam dlhau rua ib tam lawv le puab tej tsaav tuabneeg. Tom qaab kws dlej nyaab nplajteb txhaj muaj ntau tsaav tuabneeg tawm moog nyob puv lub nplajteb nuav, puab yog Nau-es cov tub tej xeebntxwv."},{"bible_id":"1726","chapter_code":"GEN.11","verse_code":"GEN.11.1","label":"1","content":"Thaus chivkeeb tej tuabneeg kws nyob huv nplajteb nuav puavleej paub ib yaam lug hab has ib yaam lug xwb."},{"bible_id":"1726","chapter_code":"GEN.11","verse_code":"GEN.11.2","label":"2","content":"Thaus puab tsiv moog rua saab nubtuaj, puab txhaj moog txug rua ntawm lub taj nraag Npanpiloos hab puab txawm ua zej ua zog nyob rua ntawm lub taj nraag ntawd."},{"bible_id":"1726","chapter_code":"GEN.11","verse_code":"GEN.11.3","label":"3","content":"Puab ib leeg has rua ib leeg tas, \u201cCa le tuaj! Peb yuav khawb aav lug puab ua thwvcib hab coj moog hlawv kuas tawv.\u201d Yog le ntawd, puab txhaj muab cov thwvcib ntawd hab roj aav nplaum lu ua ke kuas ruaj khov."},{"bible_id":"1726","chapter_code":"GEN.11","verse_code":"GEN.11.4","label":"4","content":"Puab has tas, \u201cNwgnuav peb ca le tsim ua ib lub nroog hab puab ib tug pemthuam kuas sab nto ntuj, peb txhaj muaj koob muaj npe nyob nto moo lug hab tsi tawg tsiv moog nyob ua saab ua sua thoob nplajteb.\u201d"},{"bible_id":"1726","chapter_code":"GEN.11","verse_code":"GEN.11.5","label":"5","content":"Ces tug TSWV txhaj lug saib lub nroog hab tug pemthuam kws cov tuabneeg ntawd puab."},{"bible_id":"1726","chapter_code":"GEN.11","verse_code":"GEN.11.6","label":"6","content":"Hab tug TSWV has tas, \u201cNwgnuav puab yog ib paab hab has ib yaam lug; qhov nuav yog tej kws puab nyavnyuas pib ua xwb. Tsi ntev ntshai puab yuav ua tau txhua yaam lawv le puab xaav ua!"},{"bible_id":"1726","chapter_code":"GEN.11","verse_code":"GEN.11.7","label":"7","content":"Peb ca le moog ua kuas puab tej lug sis txawv hab nyag has nyag ib yaam lug, ib leeg tsi totaub ib leeg.\u201d"},{"bible_id":"1726","chapter_code":"GEN.11","verse_code":"GEN.11.8","label":"8","content":"Yog le ntawd, tug TSWV txhaj lug ua rua puab tawg moog nyob ri sua thoob plawg lub nplajteb, hab puab txhaj tso tseg tsi tsim lub nroog ntawd ntxiv lawm."},{"bible_id":"1726","chapter_code":"GEN.11","verse_code":"GEN.11.9","label":"9","content":"Yog le ntawd, txhaj muab lub nroog ntawd hu ua Npanpiloos,  rua qhov tug TSWV ua rua txhua tsaav tuabneeg nyag has nyag ib yaam lug, hab nwg ua rua puab tawg ri sua ntawm qhov chaw ntawd moog nyob thoob plawg huv lub nplajteb nuav."},{"bible_id":"1726","chapter_code":"GEN.11","verse_code":"GEN.11.10","label":"10","content":"Ntawm nuav moog yog Xees cov xeebntxwv. Tom qaab kws dlej nyaab nplajteb taag tau ob xyoos, Xees muaj noobnyoog ib puas xyoo, nwg muaj ib tug tub hu ua Apakhesas;"},{"bible_id":"1726","chapter_code":"GEN.11","verse_code":"GEN.11.11","label":"11","content":"dlhau ntawd, nwg tseem ua neej nyob tau tsib puas xyoo hab muaj mivnyuas coob leej ntxiv."},{"bible_id":"1726","chapter_code":"GEN.11","verse_code":"GEN.11.12","label":"12","content":"Thaus Apakesas noobnyoog muaj peb caug tsib xyoos, nwg muaj ib tug tub hu ua Selas,"},{"bible_id":"1726","chapter_code":"GEN.11","verse_code":"GEN.11.13","label":"13","content":"dlhau ntawd, nwg tseem ua neej nyob tau plaub puas peb xyoos hab muaj mivnyuas coob leej ntxiv."},{"bible_id":"1726","chapter_code":"GEN.11","verse_code":"GEN.11.14","label":"14","content":"Thaus Selas noobnyoog muaj peb caug xyoo, nwg muaj ib tug tub hu ua Enpes;"},{"bible_id":"1726","chapter_code":"GEN.11","verse_code":"GEN.11.15","label":"15","content":"dlhau ntawd, nwg tseem ua neej nyob tau plaub puas peb xyoos hab muaj mivnyuas coob leej ntxiv."},{"bible_id":"1726","chapter_code":"GEN.11","verse_code":"GEN.11.16","label":"16","content":"Thaus Enpes noobnyoog muaj peb caug plaub xyoos, nwg muaj ib tug tub hu ua Pelej;"},{"bible_id":"1726","chapter_code":"GEN.11","verse_code":"GEN.11.17","label":"17","content":"dlhau ntawd, nwg tseem ua neej nyob tau plaub puas peb caug xyoo hab muaj mivnyuas coob leej ntxiv."},{"bible_id":"1726","chapter_code":"GEN.11","verse_code":"GEN.11.18","label":"18","content":"Thaus Pelej noobnyoog muaj peb caug xyoo, nwg muaj ib tug tub hu ua Le-us;"},{"bible_id":"1726","chapter_code":"GEN.11","verse_code":"GEN.11.19","label":"19","content":"dlhau ntawd, nwg tseem ua neej nyob tau ob puas cuaj xyoos hab muaj mivnyuas coob leej ntxiv."},{"bible_id":"1726","chapter_code":"GEN.11","verse_code":"GEN.11.20","label":"20","content":"Thaus Le-us noobnyoog muaj peb caug ob xyoos, nwg muaj ib tug tub hu ua Selus;"},{"bible_id":"1726","chapter_code":"GEN.11","verse_code":"GEN.11.21","label":"21","content":"dlhau ntawd, nwg tseem ua neej nyob tau ob puas xyaa xyoo hab muaj mivnyuas coob leej ntxiv."},{"bible_id":"1726","chapter_code":"GEN.11","verse_code":"GEN.11.22","label":"22","content":"Thaus Selus noobnyoog muaj peb caug xyoo, nwg muaj ib tug tub hu ua Nahaus;"},{"bible_id":"1726","chapter_code":"GEN.11","verse_code":"GEN.11.23","label":"23","content":"dlhau ntawd, nwg tseem ua neej nyob tau ob puas xyoo hab muaj mivnyuas coob leej ntxiv."},{"bible_id":"1726","chapter_code":"GEN.11","verse_code":"GEN.11.24","label":"24","content":"Thaus Nahaus noobnyoog muaj neeg nkaum cuaj xyoos, nwg muaj ib tug tub hu ua Telas;"},{"bible_id":"1726","chapter_code":"GEN.11","verse_code":"GEN.11.25","label":"25","content":"dlhau ntawd, nwg tseem ua neej nyob tau ib puas kaum cuaj xyoos hab muaj mivnyuas coob leej ntxiv."},{"bible_id":"1726","chapter_code":"GEN.11","verse_code":"GEN.11.26","label":"26","content":"Tom qaab kws Telas noobnyoog muaj xyaa caum xyoo, nwg maam le muaj peb tug tub kws yog: Anplaas, Nahaus hab Halaas."},{"bible_id":"1726","chapter_code":"GEN.11","verse_code":"GEN.11.27","label":"27","content":"Ntawm nuav moog yog Telas cov xeebntxwv. Telas cov tub yog Anplaas, Nahaus, hab Halaas. Halaas yog Lauj txiv,"},{"bible_id":"1726","chapter_code":"GEN.11","verse_code":"GEN.11.28","label":"28","content":"Halaas tuag ua ntej nwg txiv thaus tseem nyob huv lub nroog Ules huv tebchaws Npanpiloos kws yug nwg lawm."},{"bible_id":"1726","chapter_code":"GEN.11","verse_code":"GEN.11.29","label":"29","content":"Anplaas yuav Xalais ua quaspuj, hab Nahaus yuav Halaas kws yog Ixakhas txiv tug ntxhais Milekas lug ua quaspuj."},{"bible_id":"1726","chapter_code":"GEN.11","verse_code":"GEN.11.30","label":"30","content":"Xalais yeej ibtxwm xeeb tsi taug tub."},{"bible_id":"1726","chapter_code":"GEN.11","verse_code":"GEN.11.31","label":"31","content":"Telas coj nwg tug tub Anplaas, nwg tug xeebntxwv Lauj kws yog Halaas tug tub, hab nwg tug nyaab Xalais kws yog Anplaas tug quaspuj, tsiv tawm huv lub nroog Ules huv tebchaws Npanpiloos moog nyob rua tebchaws Kana-aas. Tabsis thaus puab tsiv lug txug ntawm Halaas, puab txawm lug nyob rua qhov ntawd."},{"bible_id":"1726","chapter_code":"GEN.11","verse_code":"GEN.11.32","label":"32","content":"Telas tuag rua huv lub nroog ntawd, thaus nwg noobnyoog muaj ob puas tsib xyoos."},{"bible_id":"1726","chapter_code":"GEN.12","verse_code":"GEN.12.1","label":"1","content":"Vaajtswv has rua Anplaas has tas, \u201cKoj ca le tso koj lub tebchaws, koj cov kwvtij neejtsaa, hab koj txiv lub tsev tseg, hab sawv kev moog rua nraag lub tebchaws kws kuv yuav qha rua koj."},{"bible_id":"1726","chapter_code":"GEN.12","verse_code":"GEN.12.2","label":"2","content":"Kuv yuav pub koj muaj xeebntxwv coob, hab puab yuav ua ib tsaav tuabneeg tseemceeb. Kuv yuav foom koob moov rua koj, kuas koj lub koob lub npe nyob nto moo lug, hab koj yuav ua rua lwm leej lwm tug tau txais koob moov."},{"bible_id":"1726","chapter_code":"GEN.12","verse_code":"GEN.12.3","label":"3","content":"Kuv yuav foom koob moov rua tug kws ua zoo rua koj, Tabsis kuv yuav foom tsi zoo rua tug kws ua phem rua koj. Hab kuv yuav foom koob moov ntawm koj moog rua txhua tsaav tuabneeg kws nyob thoob plawg nplajteb.\u201d"},{"bible_id":"1726","chapter_code":"GEN.12","verse_code":"GEN.12.4","label":"4","content":"Thaus Anplaas noobnyoog muaj xyaa caum tsib xyoos, nwg txawm tsiv tawm huv lub nroog Halaas lawv le tug TSWV tau has rua nwg lawm, hab Lauj nrug nwg moog."},{"bible_id":"1726","chapter_code":"GEN.12","verse_code":"GEN.12.5","label":"5","content":"Anplaas coj Xalais kws yog nwg tug quaspuj, nwg tug kwv Halaas tug tub Lauj, hab taagnrho obtug tej cuabtaam, obtug tej tubqhe hab ntxhais qhev kws nyob huv lub nroog Halaas, hab puab txawm sawv kev moog rua nraag tebchaws Kana-aas lawm. Thaus puab tsiv moog txug rua huv tebchaws Kana-aas lawm,"},{"bible_id":"1726","chapter_code":"GEN.12","verse_code":"GEN.12.6","label":"6","content":"Anplaas taug kev huv lub tebchaws ntawd lug txug rua ntawm tsob ntoo xeeb huv Maules kws yog qhov chaw tseemceeb huv lub nroog Sekhees. (Thaus lub sijhawm ntawd cov tuabneeg Kana-aas tseem nyob huv lub tebchaws ntawd.)"},{"bible_id":"1726","chapter_code":"GEN.12","verse_code":"GEN.12.7","label":"7","content":"Tug TSWV tshwm rua Anplaas pum hab has rua nwg tas, \u201cLub tebchaws nuav yog lub kws kuv yuav muab pub rua koj cov xeebntxwv nyob.\u201d Ces Anplaas txhaj teeb tau ib lub thaaj rua ntawm qhov chaw ntawd rua tug TSWV kws tau lug tshwm rua nwg pum."},{"bible_id":"1726","chapter_code":"GEN.12","verse_code":"GEN.12.8","label":"8","content":"Dlhau ntawd, Anplaas txhaj txaav chaw moog rua yaav qaabteb ntawm lub laaj roob kws nyob ntawm lub nroog Npethees saab nubtuaj hab nwg tsaa tsevntaub nyob rua ntawd. Lub nroog Npethees nyob saab nubpoob hab lub nroog A-is nyob saab nubtuaj. Thaus Anplaas nyob qhov ntawd, nwg teeb tau ib lub thaaj rua tug TSWV hab pehawm tug TSWV."},{"bible_id":"1726","chapter_code":"GEN.12","verse_code":"GEN.12.9","label":"9","content":"Ces nwg tsiv ib qho rua ib qho, nwg txhaj tsiv moog nyob rua tebchaws Kana-aas yaav qaabteb lawm."},{"bible_id":"1726","chapter_code":"GEN.12","verse_code":"GEN.12.10","label":"10","content":"Lub sijhawm ntawd muaj kev tshaib nqhes nyob huv tebchaws Kana-aas, Anplaas txhaj tsiv moog nyob rua nraag tebchaws Iziv tau ib ntus."},{"bible_id":"1726","chapter_code":"GEN.12","verse_code":"GEN.12.11","label":"11","content":"Thaus nwg taabtom moog yuav txug ntawm tug nrimteb moog rua huv tebchaws Iziv, nwg has rua nwg tug quaspuj tas, \u201cKuv paub koj yog ib tug quaspuj kws zoo nkauj heev."},{"bible_id":"1726","chapter_code":"GEN.12","verse_code":"GEN.12.12","label":"12","content":"Thaus cov Iziv pum koj, puab yuav has tas, koj yog kuv tug quaspuj. Ces puab yuav tua kuv povtseg hab tseg koj ca."},{"bible_id":"1726","chapter_code":"GEN.12","verse_code":"GEN.12.13","label":"13","content":"Koj ca le has rua puab tas, koj yog kuv tug muam xwb; yog vim muaj koj puab txhaj yuav tseg kuv txujsa hab ua zoo rua kuv.\u201d"},{"bible_id":"1726","chapter_code":"GEN.12","verse_code":"GEN.12.14","label":"14","content":"Thaus Anplaas moog dlhau plawg nrimteb rua huv tebchaws Iziv lawm, cov Iziv pum nwg tug quaspuj zoo nkauj heev."},{"bible_id":"1726","chapter_code":"GEN.12","verse_code":"GEN.12.15","label":"15","content":"Muaj qee leej numtswv pum Xalais zoo nkauj heev, puab txhaj moog pav qha rua Falaus, yog le ntawd, luas txhaj tuaj coj Xalais moog rua huv Falaus lub loog."},{"bible_id":"1726","chapter_code":"GEN.12","verse_code":"GEN.12.16","label":"16","content":"Vim muaj Xalais, Falaus txhaj ua zoo heev rua Anplaas hab muab yaaj, tshis, nyuj, neeg luav, qhev hab ntxhuav pub rua Anplaas."},{"bible_id":"1726","chapter_code":"GEN.12","verse_code":"GEN.12.17","label":"17","content":"Tabsis vim Falaus tau coj Xalais moog, tug TSWV txhaj tso tej kaab mob phem lug raug Falaus hab cov tuabneeg huv nwg lub loog nyaav heev."},{"bible_id":"1726","chapter_code":"GEN.12","verse_code":"GEN.12.18","label":"18","content":"Falaus txhaj tso tuabneeg moog cuag Anplaas hab nug nwg has tas, \u201cVim le caag koj ua le nuav rua kuv? Ua le caag koj tsi qha ncaaj rua kuv paub tas, Xalais yog koj tug quaspuj?"},{"bible_id":"1726","chapter_code":"GEN.12","verse_code":"GEN.12.19","label":"19","content":"Vim le caag koj txhaj has tas, nwg yog koj tug muam, hab ca kuv coj nwg moog yuav ua kuv tug quaspuj? Koj tug quaspuj nyob ntawm nuav, ca le coj nwg hab tsiv tawm moog!\u201d"},{"bible_id":"1726","chapter_code":"GEN.12","verse_code":"GEN.12.20","label":"20","content":"Falaus saamfwm rua nwg cov tubkhai, puab txhaj ntab Anplaas tawm huv puab lub tebchaws, nrug nwg tug quaspuj hab coj txhua yaam kws yog nwg tug huv tuabsi moog."},{"bible_id":"1726","chapter_code":"GEN.13","verse_code":"GEN.13.1","label":"1","content":"Anplaas txhaj coj nwg tug quaspuj hab txhua tsaav yaam kws yog nwg tug, hab Lauj nrug nwg tawm huv tebchaws Iziv moog txug rua peg Nenkes huv tebchaws Kana-aas saab qaabteb."},{"bible_id":"1726","chapter_code":"GEN.13","verse_code":"GEN.13.2","label":"2","content":"Anplaas yog ib tug tuabneeg muaj txag npluanuj, muaj yaaj, muaj tshis, muaj nyuj, muaj nyaj hab muaj kub ntau heev."},{"bible_id":"1726","chapter_code":"GEN.13","verse_code":"GEN.13.3","label":"3","content":"Ces Anplaas tawm ntawm qhov chaw ntawd hab nwg tsiv ib qho dlhau rua ib qho, rov lug rua huv Npethees. Nwg lug txug rua ntawm qhov chaw kws nyob nruab nraab ntawm Npethees hab A-is kws yaav thaus nwg tau lug tsuam chaw nyob ib ntus"},{"bible_id":"1726","chapter_code":"GEN.13","verse_code":"GEN.13.4","label":"4","content":"hab nwg tau teeb ib lub thaaj. Nwg txhaj pehawm tug TSWV nyob qhov ntawd."},{"bible_id":"1726","chapter_code":"GEN.13","verse_code":"GEN.13.5","label":"5","content":"Lauj tug kws nrug Anplaas tsiv ua ke, kuj muaj yaaj, muaj tshis, muaj nyuj, muaj cuab muaj yig hab muaj tubqhe huv tuabsi."},{"bible_id":"1726","chapter_code":"GEN.13","verse_code":"GEN.13.6","label":"6","content":"Yog le ntawd, txhaj tsi muaj tshaav zaub txaus rua obtug nyob ua ke, rua qhov obtug muaj tsaj txhu coob heev."},{"bible_id":"1726","chapter_code":"GEN.13","verse_code":"GEN.13.7","label":"7","content":"Ces Anplaas cov tub yug tsaj hab Lauj cov tub yug tsaj txhaj sis caav sis tshe nyob tsi taug ua ke. (Lub sijhawm ntawd cov tuabneeg Kana-aas hab cov tuabneeg Pelixes tseem nyob huv lub tebchaws ntawd.)"},{"bible_id":"1726","chapter_code":"GEN.13","verse_code":"GEN.13.8","label":"8","content":"Anplaas txhaj has rua Lauj tas, \u201cWb yog kwvtij txiv tub tsi tsimnyog ca koj cov tuabneeg hab kuv cov tuabneeg sis caav sis tshe le nuav."},{"bible_id":"1726","chapter_code":"GEN.13","verse_code":"GEN.13.9","label":"9","content":"Wb ca le sis faib nyag moog nyob nyag. Xaiv saib koj nyam thaaj chaw twg. Yog koj moog nyob saab txhumphem, kuv maam moog nyob saab xis, yog koj moog nyob saab xis, kuv maam moog nyob saab txhumphem.\u201d"},{"bible_id":"1726","chapter_code":"GEN.13","verse_code":"GEN.13.10","label":"10","content":"Lauj tig saib ibncig ntawd hab pum taagnrho lub Haav Yauladees moog thoob plawg rua ntawm Xau-as, mas muaj dlej txhawv txhua qhov, ib yaam le tug TSWV lub Vaaj  lossis zoo ib yaam le lub tebchaws Iziv ntaag. (Lub sijhawm ntawd yog ua ntej tug TSWV hlawv lub nroog Xaudoos hab lub nroog Kaumaulas.)"},{"bible_id":"1726","chapter_code":"GEN.13","verse_code":"GEN.13.11","label":"11","content":"Yog le ntawd, Lauj txhaj hom taagnrho lub Haav Yauladees hab nwg txhaj tsiv moog nyob rua saab nubtuaj lawm. Qhov kws obtug tau sis ncaim yog le ntawd."},{"bible_id":"1726","chapter_code":"GEN.13","verse_code":"GEN.13.12","label":"12","content":"Anplaas nyob rua saab tebchaws Kana-aas, hab Lauj moog nyob huv tej nroog kws nyob lawv haav hab moog tsaa tsevntaub nyob ze lub nroog Xaudoos."},{"bible_id":"1726","chapter_code":"GEN.13","verse_code":"GEN.13.13","label":"13","content":"Cov tuabneeg Xaudoos ua phem ua qas hab ua txhum tawmtsaam tug TSWV luj kawg le."},{"bible_id":"1726","chapter_code":"GEN.13","verse_code":"GEN.13.14","label":"14","content":"Tom qaab kws Lauj ncaim lawm, tug TSWV has rua Anplaas has tas, \u201cKoj tuaj ntawm qhov chaw kws koj nyob ko, tsaa qhovmuag ua tuab zoo saib moog rua saab qaabteb hab qaumteb, nubtuaj hab nubpoob."},{"bible_id":"1726","chapter_code":"GEN.13","verse_code":"GEN.13.15","label":"15","content":"Kuv yuav muab taagnrho lub tebchaws kws koj qhovmuag pum pub rua koj hab koj cov xeebntxwv, hab lub tebchaws ntawd yuav yog koj tug moog ibtxhis le."},{"bible_id":"1726","chapter_code":"GEN.13","verse_code":"GEN.13.16","label":"16","content":"Kuv yuav pub kuas koj muaj xeebntxwv coob heev kws tsi muaj leejtwg yuav suav txheeb le, yog leejtwg suav txheeb tej moov aav huv nplajteb nuav, mas txhaj yuav suav txheeb koj cov xeebntxwv!"},{"bible_id":"1726","chapter_code":"GEN.13","verse_code":"GEN.13.17","label":"17","content":"Nwgnuav, koj ca le sawv kev moog kuas thoob plawg lub tebchaws nuav, rua qhov kuv yuav muab taagnrho lub tebchaws nuav pub rua koj.\u201d"},{"bible_id":"1726","chapter_code":"GEN.13","verse_code":"GEN.13.18","label":"18","content":"Yog le ntawd, Anplaas txhaj le tsiv tawm ntawm thaaj chaw ntawd hab moog tsaa tsevntaub nyob ze tsob ntoo xeeb ntawm thaaj chaw Maales huv lub nroog Henploos, hab thaus nyob ntawd nwg teeb tau ib lub thaaj ua chaw fij khoom rua tug TSWV."},{"bible_id":"1726","chapter_code":"GEN.14","verse_code":"GEN.14.1","label":"1","content":"Muaj plaub tug vaajntxwv kws yog: Alafees tug kws kaav lub nroog Npanpiloos, Ali-aus tug kws kaav lub nroog Elasas, Khedaule-aumes tug kws kaav lub nroog Elames, hab Tidas tug kws kaav lub nroog Nkauyees,"},{"bible_id":"1726","chapter_code":"GEN.14","verse_code":"GEN.14.2","label":"2","content":"tau tawm moog ua rog rua tsib tug vaajntxwv kws yog Npelas tug kws kaav lub nroog Xaudoos, Npisas tug kws kaav lub nroog Kaumaulas, Sinaj tug kws kaav lub nroog Amaas, Semenpes tug kws kaav lub nroog Xenpauyees, hab tug vaajntxwv kws kaav lub nroog Npelas, (lossis yog Xau-as)."},{"bible_id":"1726","chapter_code":"GEN.14","verse_code":"GEN.14.3","label":"3","content":"Tsib tug vaajntxwv nuav txhaj koom sab ua ke tuaj ib tog hab txhij tubrog moog nyob rua huv lub Haav Xidees kws taamsim nuav yog lub paag dlej Havtxwv Tuag ntaag."},{"bible_id":"1726","chapter_code":"GEN.14","verse_code":"GEN.14.4","label":"4","content":"Puab poob moog ua Khedaule-aumes pejxeem tau kaum ob xyoos, tabsis xyoo kaum peb puab rov tig ntxeev sab sawv tawmtsaam nwg."},{"bible_id":"1726","chapter_code":"GEN.14","verse_code":"GEN.14.5","label":"5","content":"Ces xyoo kaum plaub Khedaule-aumes hab cov vaajntxwv kws tuaj nwg tog nrug puab cov tubrog tuaj tua yeej cov Lefayees kws nyob huv lub nroog Atelaus Kalenais, cov Xuximes kws nyob huv lub nroog Hames, cov Emis kws nyob huv lub taj nraag Kili-athayees,"},{"bible_id":"1726","chapter_code":"GEN.14","verse_code":"GEN.14.6","label":"6","content":"hab cov Haulis kws nyob sau cov laaj roob Edoos, puab txhaj muab cov tuabneeg nuav caum tua moog ti nkaus rua ntawm ntug nroog Epalas kws nyob tom taj zeb suabpuam."},{"bible_id":"1726","chapter_code":"GEN.14","verse_code":"GEN.14.7","label":"7","content":"Ces puab txawm tig rov qaab lug txug huv lub nroog Kades (lossis yog Emisapas). Puab ntaus tau taagnrho saab tebchaws Amalej hab puab tua yeej cov tuabneeg Amaules kws nyob rua huv lub nroog Haxaxoos Tamaj."},{"bible_id":"1726","chapter_code":"GEN.14","verse_code":"GEN.14.8","label":"8","content":"Ces cov vaajntxwv kws kaav lub nroog Xaudoos, Kaumaulas, Amaas, Xenpauyees hab Npelas (lossis Xau-as), txhaj tau txhij puab cov tubrog tuaj ntaus rog rua huv lub Haav Xidees hab tua"},{"bible_id":"1726","chapter_code":"GEN.14","verse_code":"GEN.14.9","label":"9","content":"Khedaule-aumes kws yog vaajntxwv kaav lub nroog Elames, Tidas kws yog vaajntxwv kaav lub nroog Nkauyees, Alafees kws yog vaajntxwv kaav lub nroog Sinas, hab Ali-aus kws yog vaajntxwv kaav lub nroog Elasas; tsib tug vaajntxwv nuav ua rog rua plaub tug vaajntxwv."},{"bible_id":"1726","chapter_code":"GEN.14","verse_code":"GEN.14.10","label":"10","content":"Lub taj ntawd muaj qhov roj aav nplaum ntau heev, ces thaus tug vaajntxwv kws kaav lub nroog Xaudoos hab tug vaajntxwv kws kaav lub nroog Kaumaulas nrhav kev tsiv tawm huv tshaav rog, obtug txhaj poob cov qhov roj aav nplaum ntawd, tabsis dlua le peb tug vaajntxwv tsiv dlim nce moog rua peg roob lawm."},{"bible_id":"1726","chapter_code":"GEN.14","verse_code":"GEN.14.11","label":"11","content":"Ces plaub tug vaajntxwv ntawd txhaj muab txhua yaam kws muaj nyob huv lub nroog Xaudoos hab Kaumaulas, hab tej zaub mov huv tuabsi, coj tsiv moog lawm."},{"bible_id":"1726","chapter_code":"GEN.14","verse_code":"GEN.14.12","label":"12","content":"Lauj kws yog Anplaas tug kwv Halaas tug tub, nwg nyob huv lub nroog Xaudoos, puab txhaj nteg tau nwg hab fuab nwg tej cuabtaam coj moog lawm dlu lug."},{"bible_id":"1726","chapter_code":"GEN.14","verse_code":"GEN.14.13","label":"13","content":"Tabsis muaj ib tug txivneej tsiv dlim huv tshaav rog lug has txhua yaam rua Anplaas kws yog tuabneeg Henplais kws nyob ze rua ntawm Maales tug kws yog tuabneeg Amaules cov ntoo xeeb. Maales hab nwg ob tug tijlaug, Esekaus hab Aneles puavleej koom teg tuaj Anplaas tog."},{"bible_id":"1726","chapter_code":"GEN.14","verse_code":"GEN.14.14","label":"14","content":"Thaus Anplaas nov dlheev has tas yeebncuab nteg tau nwg tug kwv Halaas tug tub Lauj lawm, nwg txhaj hu taagnrho peb puas kaum yim leej tubrog huv nwg lub yeej tawm moog caum tua plaub tug vaajntxwv ntawd moog txug ndlua huv lub nroog Daas."},{"bible_id":"1726","chapter_code":"GEN.14","verse_code":"GEN.14.15","label":"15","content":"Thaus tsaus ntuj lawm nwg txhaj muab nwg cov tubrog faib ua tej paab moog tua cov yeebncuab, plaub tug vaajntxwv ntawd txhaj swb tawg tsiv taag. Anplaas puab tseem caum tua moog txug ndlua peg lub nroog Haunpas kws nyob ntawm Damaxes saab qaumteb,"},{"bible_id":"1726","chapter_code":"GEN.14","verse_code":"GEN.14.16","label":"16","content":"Anplaas txeeb tau txhua yaam kws luas coj moog lawm rov qaab lug huv tuabsi. Hab nwg tseem coj tau nwg tug kwv Halaas tug tub Lauj hab Lauj tej cuabtaam, cov quaspuj hab tej tuabneeg kws raug luas nteg tau lawm rov lug taagnrho huv tuabsi."},{"bible_id":"1726","chapter_code":"GEN.14","verse_code":"GEN.14.17","label":"17","content":"Thaus Anplaas moog tua yeej vaajntxwv Khedaule-aumes hab peb tug vaajntxwv kws tuaj Khedaule-aumes tog rov qaab lug, tug vaajntxwv kws kaav lub nroog Xaudoos txhaj tuaj tog Anplaas ntawm lub Haav Saves (lossis hu ua lub Haav Vaajntxwv)."},{"bible_id":"1726","chapter_code":"GEN.14","verse_code":"GEN.14.18","label":"18","content":"Mekhixedes kws ua vaajntxwv kaav lub nroog Xalees hab ua ib tug povthawj rua Vaajtswv tug kws muaj fwjchim luj kawg nkaus, txhaj coj ncuav hab cawv txiv maab tuaj pub rua Anplaas,"},{"bible_id":"1726","chapter_code":"GEN.14","verse_code":"GEN.14.19","label":"19","content":"hab foom koob moov rua nwg has tas, \u201cThov kuas Vaajtswv tug kws muaj fwjchim luj kawg nkaus, tug kws tsim lub ntuj hab lub nplajteb foom koob moov rua Anplaas!"},{"bible_id":"1726","chapter_code":"GEN.14","verse_code":"GEN.14.20","label":"20","content":"Thov kuas Vaajtswv tug kws muaj fwjchim luj kawg nkaus kws tau paab koj ntaus yeej koj cov yeebncuab, tau txais koob meej!\u201d Hab Anplaas muab tej khoom kws nwg moog txeeb tau rov qaab lug ntawd ib feem kaum pub rua Mekhixedes."},{"bible_id":"1726","chapter_code":"GEN.14","verse_code":"GEN.14.21","label":"21","content":"Tug vaajntxwv kws kaav lub nroog Xaudoos has rua Anplaas tas, \u201cKoj yuav txhua yaam khoom huv tuabsi, tabsis thov muab kuv cov pejxeem rov qaab rua kuv xwb.\u201d"},{"bible_id":"1726","chapter_code":"GEN.14","verse_code":"GEN.14.22","label":"22","content":"Anplaas teb has tas, \u201cKuv tau tsaa teg coglug taabmeeg tug TSWV, Vaajtswv tug kws muaj fwjchim luj kawg nkaus, tug kws tsim lub ntuj hab lub nplajteb has tas,"},{"bible_id":"1726","chapter_code":"GEN.14","verse_code":"GEN.14.23","label":"23","content":"kuv tsi yuav ib yaam dlaabtsi kws yog koj tug. Txawm yog ib txuj xuv lossis ib txuj nyuas hlua khau khab, kuv tub tsi yuav. Koj txhaj yuav khaav tsi tau has tas, \u2018Kuv yog tug kws tsaa Anplaas npluanuj ntaag.\u2019"},{"bible_id":"1726","chapter_code":"GEN.14","verse_code":"GEN.14.24","label":"24","content":"Kuv yuav tsi nqaa ib yaam dlaabtsi moog rua kuv yuav le. Kuv tsuas leeg yuav tej zaub mov kws kuv cov tubrog muab noj taag lawm xwb. Tabsis cov kws koom teg paab kuv, Aneles, Esekaus, hab Maales, ca puab yuav tej kws yog puab tug.\u201d"},{"bible_id":"1726","chapter_code":"GEN.15","verse_code":"GEN.15.1","label":"1","content":"Tom qaab ntawd Anplaas ua ywgtoog hab nov tug TSWV has rua nwg tas, \u201cAnplaas, koj tsi xob ntshai. Kuv yuav ua dlaim hlau thaiv koj hab kuv yuav muab tej nqe zug kws zoo heev rua koj.\u201d"},{"bible_id":"1726","chapter_code":"GEN.15","verse_code":"GEN.15.2","label":"2","content":"Tabsis Anplaas teb has tas, \u201cTug TSWV kws kaav ib puas tsaav yaam, kuv yeej ibtxwm tsi muaj tub, koj yuav muab nqe zug zoo rua kuv ua dlaabtsi? Tug kws yuav tuav kuv tej qubtxeeg qubteg, ces yog Eli-exes kws yog tuabneeg Damaxes  nkaus xwb."},{"bible_id":"1726","chapter_code":"GEN.15","verse_code":"GEN.15.3","label":"3","content":"Koj tub tsi pub mivnyuas rua kuv, ntshai yuav kawg kuv muab kuv tej qubtxeeg qubteg tso rua kuv ib tug tubqhe kws yug huv kuv tsev ua tug tuav.\u201d"},{"bible_id":"1726","chapter_code":"GEN.15","verse_code":"GEN.15.4","label":"4","content":"Ces dlhau ntawd lug, nwg rov qaab nov tug TSWV has rua nwg ib zag ntxiv tas: \u201cTug tubqhe Eli-exes yuav tsi tau ua tug tuav koj tej qubtxeeg qubteg, koj tug tub kws koj yug txhaj yog tug kws yuav tuav koj tej qubtxeeg qubteg.\u201d"},{"bible_id":"1726","chapter_code":"GEN.15","verse_code":"GEN.15.5","label":"5","content":"Vaajtswv coj Anplaas tawm moog rua nrau zoov hab has rua nwg tas, \u201cKoj tsaa qhovmuag saib sau ntuj hab suav cov nubqub sau saib koj suav puas txheeb, koj yuav muaj xeebntxwv coob npaum le tej nubqub ntawd ntaag.\u201d"},{"bible_id":"1726","chapter_code":"GEN.15","verse_code":"GEN.15.6","label":"6","content":"Anplaas txhaj ca sab ntsoov rua tug TSWV tej lug. Vim nwg muaj kev ca sab, tug TSWV txhaj txaus sab heev rua nwg hab suav has tas nwg yog ib tug tuabneeg ncaaj nceeg."},{"bible_id":"1726","chapter_code":"GEN.15","verse_code":"GEN.15.7","label":"7","content":"Ces tug TSWV has rua nwg tas, \u201cKuv yog tug TSWV kws coj koj kev tawm huv lub nroog Ules kws nyob huv tebchaws Npanpiloos lug, hab kuv yuav muab lub tebchaws nuav pub rua koj ua koj tug moog le.\u201d"},{"bible_id":"1726","chapter_code":"GEN.15","verse_code":"GEN.15.8","label":"8","content":"Tabsis Anplaas nug has tas, \u201ctug TSWV kws kaav ib puas tsaav yaam, yuav ua le caag kuv txhaj paub has tas, lub tebchaws nuav yog kuv tug tag?\u201d"},{"bible_id":"1726","chapter_code":"GEN.15","verse_code":"GEN.15.9","label":"9","content":"Tug TSWV teb has tas, \u201cKoj ca le coj ib tug nyuj, ib tug tshis hab ib tug laug yaaj, mas peb tug tsaj nuav ib tug twg yuavtsum muaj noobnyoog peb xyoos, ib tug nquab dlawb hab ib tug nquab nyeg tuaj fij rua kuv.\u201d"},{"bible_id":"1726","chapter_code":"GEN.15","verse_code":"GEN.15.10","label":"10","content":"Anplaas coj tej tsaj nuav tuaj tua fij rua Vaajtswv, hab muab tej tsaj ntawd phua ua ob saab, muab ib saab tso rua ib qho ua ob leej sis ncaag zog, tabsis nwg tsi phua ob tug noog."},{"bible_id":"1726","chapter_code":"GEN.15","verse_code":"GEN.15.11","label":"11","content":"Thaus dlaav npoj yaa lug tsaws rua sau cov nqaj ntawd, nwg txawm muab tej dlaav ntawd lawv yaa huv tuabsi lawm."},{"bible_id":"1726","chapter_code":"GEN.15","verse_code":"GEN.15.12","label":"12","content":"Thaus kws lub nub yuav poob qho, Anplaas txawm tsaug zug heev, hab muaj ib qho tsaus nti lug roog nkaus nwg ua rua nwg ntshai kawg le."},{"bible_id":"1726","chapter_code":"GEN.15","verse_code":"GEN.15.13","label":"13","content":"Tug TSWV has rua nwg tas, \u201cKoj tej xeebntxwv yuav moog nrug cov tuabneeg txawv tebchaws nyob, puab yuav moog ua luas qhev nyob lub tebchaws ntawd hab yuav raug kev quab yuam tsimtxom moog txug plaub puas xyoo."},{"bible_id":"1726","chapter_code":"GEN.15","verse_code":"GEN.15.14","label":"14","content":"Tabsis kuv yuav rau txim rua tsaav tuabneeg kws quab yuam puab ua qhev ntawd, hab thaus puab tawm huv lub tebchaws ntawd lug, puab yuav nqaa nyaj txag txhua yaam ntau heev nrug puab lug."},{"bible_id":"1726","chapter_code":"GEN.15","verse_code":"GEN.15.15","label":"15","content":"Tabsis koj yuav ua neej nyob laug nkoog, kaaj sab lug moog txug nub tuag, hab koj tej xeebntxwv yuav coj koj lub cev moog log."},{"bible_id":"1726","chapter_code":"GEN.15","verse_code":"GEN.15.16","label":"16","content":"Tom qaab kws dlhau plaub tam tuabneeg lawm, koj cov xeebntxwv yuav tau rov qaab lug rua ntawm nuav, rua qhov kuv yuav tsi ntab cov tuabneeg Amaules tawm moog txug thaus puab ua kev phem kev qas kuas txaus kuv rau txim rua puab tsaiv.\u201d"},{"bible_id":"1726","chapter_code":"GEN.15","verse_code":"GEN.15.17","label":"17","content":"Thaus nub poob qho hab tsaus ntuj kag lawm, taamsim ntawd txawm muaj ib cubtawg nchu paa auv nab hab ib teg tsau cig laam lug tshwm lug phua plhawv kem nruab nraab ntawm cov nqaj tsaj ntawd moog lawm."},{"bible_id":"1726","chapter_code":"GEN.15","verse_code":"GEN.15.18","label":"18","content":"Nub ntawd tug TSWV txawm coglug tseg rua Anplaas has tas, \u201cKuv yuav muab taagnrho lub tebchaws nuav pub rua koj cov xeebntxwv, txij ndlua ntawm Iziv nrimteb lug moog txug ndlua rua ntawm tug Dlej Efalates,"},{"bible_id":"1726","chapter_code":"GEN.15","verse_code":"GEN.15.19","label":"19","content":"dlua le ntawd, kuv tseem muab cov Kenis, cov Kenixis, cov Kamoos,"},{"bible_id":"1726","chapter_code":"GEN.15","verse_code":"GEN.15.20","label":"20","content":"cov Hitis, cov Pelixes, cov Lefayees,"},{"bible_id":"1726","chapter_code":"GEN.15","verse_code":"GEN.15.21","label":"21","content":"cov Amaules, cov Kana-aas, cov Kikasis hab cov Yenpus tej tebchaws pub rua koj cov xeebntxwv huv tuabsi.\u201d"},{"bible_id":"1726","chapter_code":"GEN.16","verse_code":"GEN.16.1","label":"1","content":"Xalais kws yog Anplaas tug quaspuj yeej ibtxwm xeeb tsi taug tub le. Tabsis nwg muaj ib tug ntxhais qhev kws yog tuabneeg Iziv hu ua Hankas,"},{"bible_id":"1726","chapter_code":"GEN.16","verse_code":"GEN.16.2","label":"2","content":"ces Xalais txawm has rua Anplaas tas, \u201cTug TSWV tseem tsi tau pub kuv muaj mivnyuas. Koj ca le moog nrug kuv tug ntxhais qhev pw, tej zag nwg yuav muaj taug mivnyuas rua kuv.\u201d Anplaas pum zoo ua lawv le Xalais has ntawd."},{"bible_id":"1726","chapter_code":"GEN.16","verse_code":"GEN.16.3","label":"3","content":"Yog le ntawd, Xalais txhaj muab Hankas rua Anplaas ua nam yau. (Qhov nuav yog tom qaab kws Anplaas tub lug nyob rua huv tebchaws Kana-aas tau kaum xyoo lawm.)"},{"bible_id":"1726","chapter_code":"GEN.16","verse_code":"GEN.16.4","label":"4","content":"Anplaas moog nrug Hankas pw, ces Hankas txawm xeeb tub. Thaus Hankas paub tas nwg xeeb tub lawm, nwg txawm khaavtheeb heev hab saib tsi taug Xalais."},{"bible_id":"1726","chapter_code":"GEN.16","verse_code":"GEN.16.5","label":"5","content":"Ces Xalais has rua Anplaas has tas, \u201cTub yog vim koj ntaag Hankas txhaj le saib tsi taug kuv.  Kuv yog tug kws muab nwg rua koj, tabsis txij thaus nwg paub has tas nwg xeeb tub lawm, nwg txawm ca le saib tsi taug kuv. Thov kuas tug TSWV txav txim rua wb, saib yog koj ua txhum lossis yog kuv ua txhum!\u201d"},{"bible_id":"1726","chapter_code":"GEN.16","verse_code":"GEN.16.6","label":"6","content":"Anplaas teb has tas, \u201cNwg yog koj tug ntxhais qhev kws koj tswjfwm, koj ca le ua rua nwg lawv le koj pum zoo.\u201d Ces Xalais txhaj le tsimtxom Hankas heev, Hankas txhaj le tsiv lawm."},{"bible_id":"1726","chapter_code":"GEN.16","verse_code":"GEN.16.7","label":"7","content":"Tug TSWV tug timtswv lug ntsib Hankas rua ntawm ib tug dlej txhawv kws nyob huv taj suabpuam ntawm txujkev kws moog rua huv lub nroog Sules"},{"bible_id":"1726","chapter_code":"GEN.16","verse_code":"GEN.16.8","label":"8","content":"hab nug has tas, \u201cHankas kws yog Xalais tug ntxhais qhev, koj tuaj dlaabtsi ntawm nuav hab koj yuav moog qhov twg?\u201d Hankas teb has tas, \u201cTub yog kuv tsiv Xalais kws yog kuv tug tswv.\u201d"},{"bible_id":"1726","chapter_code":"GEN.16","verse_code":"GEN.16.9","label":"9","content":"Tug timtswv has tas, \u201cKoj ca le rov qaab moog cuag Xalais, hab ua nwg tug ntxhais qhev xwb.\u201d"},{"bible_id":"1726","chapter_code":"GEN.16","verse_code":"GEN.16.10","label":"10","content":"Ces tug timtswv rov has ntxiv tas \u201cKuv yuav pub rua koj muaj xeebntxwv coob heev, kuas tsi muaj leejtwg yuav suav txheeb le."},{"bible_id":"1726","chapter_code":"GEN.16","verse_code":"GEN.16.11","label":"11","content":"Koj yuav yug tau ib tug tub, hab koj yuav tis nwg lub npe hu ua Yisamayees,  rua qhov tug TSWV tub nov koj lub suab quaj vim koj txujkev txomnyem sab lawm."},{"bible_id":"1726","chapter_code":"GEN.16","verse_code":"GEN.16.12","label":"12","content":"Tabsis koj tug tub yuav ua lub neej le tug neeg luav qus, nwg yuav tawmtsaam txhua leej txhua tug, hab txhua leej txhua tug yuav tawmtsaam nwg. Nwg yuav ua tuabneeg twmzeej tsi nrug kwvtij nyob ua ke.\u201d"},{"bible_id":"1726","chapter_code":"GEN.16","verse_code":"GEN.16.13","label":"13","content":"Hankas xaav has tas, \u201cPuas yog kuv pum Vaajtswv tag, hab kuv tseem muaj sa nyob qha txug zaaj nuav?\u201d  Yog le ntawd, nwg txhaj tis npe rua tug TSWV kws nrug nwg has lug ntawd tas, \u201cTug TSWV kws Pum.\u201d"},{"bible_id":"1726","chapter_code":"GEN.16","verse_code":"GEN.16.14","label":"14","content":"Vim le ntawd tuabneeg txhaj hu lub qhov tshij kws nyob nruab nraab ntawm Kades hab Npeledis has tas, \u201cTug kws Pum Kuv hab tug kws Muaj Sa Nyob lub Qhov Tshij.\u201d"},{"bible_id":"1726","chapter_code":"GEN.16","verse_code":"GEN.16.15","label":"15","content":"Hankas yug tau ib tug tub rua Anplaas, hab Anplaas tis tug tub ntawd lub npe hu ua Yisamayees."},{"bible_id":"1726","chapter_code":"GEN.16","verse_code":"GEN.16.16","label":"16","content":"Lub sijhawm ntawd Anplaas noobnyoog muaj yim caum rau xyoo."},{"bible_id":"1726","chapter_code":"GEN.17","verse_code":"GEN.17.1","label":"1","content":"Thaus Anplaas noobnyoog muaj cuaj caum cuaj xyoos, tug TSWV tau rov lug tshwm rua nwg pum hab has tas, \u201cKuv yog Vaajtswv tug kws muaj fwjchim luj kawg nkaus. Koj ca le noog kuv lug hab ua lub neej ncaaj nceeg moog kuas taag koj simneej."},{"bible_id":"1726","chapter_code":"GEN.17","verse_code":"GEN.17.2","label":"2","content":"Kuv yuav coglug tseg rua koj hab yuav pub kuas koj muaj xeebntxwv coob heev.\u201d"},{"bible_id":"1726","chapter_code":"GEN.17","verse_code":"GEN.17.3","label":"3","content":"Anplaas txawm txhus caug ndlua nyo hau ua ntsejmuag ti nkaus aav, hab Vaajtswv has tas,"},{"bible_id":"1726","chapter_code":"GEN.17","verse_code":"GEN.17.4","label":"4","content":"\u201cTej lug kws kuv cog tseg rua koj muaj le nuav: Koj yuav tau ua ntau tsaav tuabneeg tug yawmkoob."},{"bible_id":"1726","chapter_code":"GEN.17","verse_code":"GEN.17.5","label":"5","content":"Koj lub npe yuav tsi hu ua Anplaas ntxiv lawm, tabsis yuav hu ua Anplahaas,  rua qhov kuv tsaa koj ua ntau tsaav tuabneeg tug yawmkoob."},{"bible_id":"1726","chapter_code":"GEN.17","verse_code":"GEN.17.6","label":"6","content":"Kuv yuav pub kuas koj muaj xeebntxwv fuamvaam coob heev. Koj tej xeebntxwv yuav moog ua ntau tsaav tuabneeg, hab muaj qee leej yuav ua vaajntxwv."},{"bible_id":"1726","chapter_code":"GEN.17","verse_code":"GEN.17.7","label":"7","content":"\u201cKuv yuav ceev kuv tej lug cog tseg rua koj hab koj tej xeebntxwv moog lawm yaav tom ntej ib tam dlhau rua ib tam kws yog cov lug cog tseg moog ibtxhis tsi kawg le. Kuv yuav yog koj tug Vaajtswv hab koj tej xeebntxwv tug Vaajtswv."},{"bible_id":"1726","chapter_code":"GEN.17","verse_code":"GEN.17.8","label":"8","content":"Kuv yuav muab lub tebchaws kws taamsim nuav koj tseem ua tuabneeg poob tebchaws nyob nuav pub rua koj hab koj tej xeebntxwv. Taagnrho lub tebchaws Kana-aas nuav yuav yog koj tej xeebntxwv le moog ibtxhis, hab kuv yuav yog puab tug Vaajtswv.\u201d"},{"bible_id":"1726","chapter_code":"GEN.17","verse_code":"GEN.17.9","label":"9","content":"Vaajtswv has rua Anplahaas has tas, \u201cKoj yuavtsum ceev cov lug cog tseg nuav, rua koj hab koj tej xeebntxwv ib tam dlhau rua ib tam moog ibtxhis le."},{"bible_id":"1726","chapter_code":"GEN.17","verse_code":"GEN.17.10","label":"10","content":"Koj hab koj tej xeebntxwv yuavtsum ua kevcai txav tawv rua txhua tug txivneej."},{"bible_id":"1726","chapter_code":"GEN.17","verse_code":"GEN.17.11+GEN.17.12","label":"11-12","content":"Txij nub nua moog lawm yaav tom ntej koj yuavtsum muab txhua tug mivnyuas tub ua kevcai txav tawv thaus nwg noobnyoog muaj yim nub, tsi has tej tubqhe kws yug huv mej tsev hab tej tubqhe kws mej yuav ntawm lwm tsaav tuabneeg lug ua kevcai txav huv tuabsi. Txuj kevcai nuav yog lub cim tseemceeb ntawm lu lug cog tseg rua koj hab kuv."},{"bible_id":"1726","chapter_code":"GEN.17","verse_code":"GEN.17.13","label":"13","content":"Txhua tug yuavtsum tau ua kevcai txav tawv, hab txuj kevcai txav ntawm nqaj tawv nuav txhaj ua lub cim qha has tas, kuv cov lug cog tseg rua mej yeej nyob moog ibtxhis."},{"bible_id":"1726","chapter_code":"GEN.17","verse_code":"GEN.17.14","label":"14","content":"Txhua tug txivneej kws nwg tsi tau ua kevcai txav tawv yuav tau muab nwg rhu tawm huv kuv tsaav tuabneeg, rua qhov nwg tsi ceev lu lug cog tseg ntawd.\u201d"},{"bible_id":"1726","chapter_code":"GEN.17","verse_code":"GEN.17.15","label":"15","content":"Vaajtswv has rua Anplahaas tas, \u201cKoj tsi xob hu koj tug quaspuj ua Xalais lawm, txij nub nua moog koj yuavtsum hu nwg lub npe ua Xalas lawm xwb."},{"bible_id":"1726","chapter_code":"GEN.17","verse_code":"GEN.17.16","label":"16","content":"Kuv yuav foom koob moov rua nwg hab kuv yuav pub nwg muaj ib tug tub rua koj. Kuv yuav foom koob moov rua nwg hab nwg yuav tau ua ntau tsaav tuabneeg leej nam, hab nwg tej xeebntxwv yuav muaj qee leej sawv ua vaajntxwv.\u201d"},{"bible_id":"1726","chapter_code":"GEN.17","verse_code":"GEN.17.17","label":"17","content":"Anplahaas txawm txhus caug ndlua nyo hau ua ntsejmuag ti nkaus aav, tabsis tseem luag tuabywv huv sab thaus nwg xaav txug has tas, \u201cYuav ua le caag tug tuabneeg kws noobnyoog muaj ib puas xyoo lawm tseem muaj taug mivnyuas? Xalas tub muaj cuaj caum xyoo lawm, nwg tseem yuav xeeb taug tub hab los?\u201d"},{"bible_id":"1726","chapter_code":"GEN.17","verse_code":"GEN.17.18","label":"18","content":"Anplahaas has rua Vaajtswv has tas, \u201cThov koj ca le foom koob moov rua Yisamayees xwb.\u201d"},{"bible_id":"1726","chapter_code":"GEN.17","verse_code":"GEN.17.19","label":"19","content":"Ces Vaajtswv has tas, \u201cTsi yog le ntawd, Xalas kws yog koj tug quaspuj yuav yug ib tug tub rua koj hab koj yuavtsum tis nwg lub npe hu ua Ixaj.  Kuv yuav ceev kuv tej lug cog tseg nrug nwg hab nwg cov xeebntxwv moog ibtxhis. Yog lu lug cog tseg kws nyob moog ibtxhis tsi kawg le."},{"bible_id":"1726","chapter_code":"GEN.17","verse_code":"GEN.17.20","label":"20","content":"Kuv nov tej lug kws koj tau thov kuv has txug Yisamayees, yog le ntawd, kuv yuav foom koob moov rua nwg hab pub kuas nwg muaj tubki hab xeebntxwv coob heev. Nwg yuav ua kaum ob tug vaajntxwv leej txiv, hab kuv yuav pub kuas nwg tej xeebntxwv ua ib tsaav tuabneeg tseemceeb."},{"bible_id":"1726","chapter_code":"GEN.17","verse_code":"GEN.17.21","label":"21","content":"Tabsis kuv yuav ceev kuv tej lug cog tseg nrug koj tug tub Ixaj, yog tug kws lwm xyoo rov txug lub caij nuav Xalas yuav yug rua koj.\u201d"},{"bible_id":"1726","chapter_code":"GEN.17","verse_code":"GEN.17.22","label":"22","content":"Thaus Vaajtswv has taag rua Anplahaas lawm, nwg txawm ncaim Anplahaas moog lawm."},{"bible_id":"1726","chapter_code":"GEN.17","verse_code":"GEN.17.23","label":"23","content":"Anplahaas ua lawv le Vaajtswv has, tuab nub ntawd xwb nwg txawm ua kevcai txav tawv rua nwg tug tub Yisamayees hab lwm tug txivneej kws nyob huv nwg lub tsev, taagnrho tej tubqhe kws yug huv nwg tsev hab tej tubqhe kws muab nyaj yuav lug huv tuabsi."},{"bible_id":"1726","chapter_code":"GEN.17","verse_code":"GEN.17.24","label":"24","content":"Anplahaas ua kevcai txav tawv thaus nwg muaj noobnyoog cuaj caum cuaj xyoos,"},{"bible_id":"1726","chapter_code":"GEN.17","verse_code":"GEN.17.25","label":"25","content":"hab nwg tug tub Yisamayees ua thaus muaj kaum peb xyoos."},{"bible_id":"1726","chapter_code":"GEN.17","verse_code":"GEN.17.26","label":"26","content":"Obtug puavleej ua kevcai txav rua tuab nub ntawd,"},{"bible_id":"1726","chapter_code":"GEN.17","verse_code":"GEN.17.27","label":"27","content":"hab tuab txhij nrug Anplahaas cov tubqhe txhua tug huv tuabsi."},{"bible_id":"1726","chapter_code":"GEN.18","verse_code":"GEN.18.1","label":"1","content":"Tug TSWV lug tshwm rua Anplahaas pum ntawm cov ntoo xeeb huv thaaj chaw Maales. Nub ntawd tshaav ntuj kub heev nwg txhaj tawm tuaj nyob ntawm nwg lub qhovrooj tsevntaub,"},{"bible_id":"1726","chapter_code":"GEN.18","verse_code":"GEN.18.2","label":"2","content":"nwg tsaa qhovmuag saib pum peb tug txivneej sawv nreg nreeg tod. Thaus nwg pum dlheev puab, nwg txawm sawv tseeg moog cuag puab. Nwg txhus caug ndlua nyo ua ntsejmuag ti nkaus aav,"},{"bible_id":"1726","chapter_code":"GEN.18","verse_code":"GEN.18.3","label":"3","content":"nwg has tas, \u201cKuv tug tswv, yog mej txaus sab rua kuv, thov tsi xob dlhau ntawm mej tug tubkhai nuav moog; kuv nyob ntawm nuav yuav tu mej."},{"bible_id":"1726","chapter_code":"GEN.18","verse_code":"GEN.18.4","label":"4","content":"Ca kuv moog nqaa mivntsiv dlej tuaj rua mej ntxuav kutaw tsaiv, thov mej su huv qaab tsob ntoo nuav kuas lug sav."},{"bible_id":"1726","chapter_code":"GEN.18","verse_code":"GEN.18.5","label":"5","content":"Kuv tseem yuav moog nqaa mivntsiv zaub mov tuaj rua mej noj, mej txhaj yuav muaj zug taug kev moog ntxiv. Mej tub tuaj txug ntawm kuv tsev nuav lawm, thov ca kuv tu mej tsaiv.\u201d Puab teb has tas, \u201cKoj ca le moog ua lawv le koj has.\u201d"},{"bible_id":"1726","chapter_code":"GEN.18","verse_code":"GEN.18.6","label":"6","content":"Anplahaas maaj ceev nrooj rov moog rua huv tsevntaub hab has rua Xalas has tas, \u201cKawgkag, koj ca le moog muab ib naab moov nplej kws zoo tshaaj plawg, lug puab ua ncuav hab muab cub.\u201d"},{"bible_id":"1726","chapter_code":"GEN.18","verse_code":"GEN.18.7","label":"7","content":"Ces Anplahaas txawm dlha loo moog rua nraag paab tsaj hab nteg tau ib tug mivnyuas nyuj tseem mog hab rog rog, coj lug rua ib tug tubkhai, kuas nwg muab tua hab ua kawgkag kuas sav."},{"bible_id":"1726","chapter_code":"GEN.18","verse_code":"GEN.18.8","label":"8","content":"Nwg txhaj muab mivntsiv roj mig nyuj qhuav, mivntsiv kua mig nyuj, hab cov nqaj kws hau tau sav lawm, coj moog rau kag rua ntawm cov txivneej ntawd xubndlag. Anplahaas rau zaub rau mov rua puab noj huv qaab tsob ntoo ntawd."},{"bible_id":"1726","chapter_code":"GEN.18","verse_code":"GEN.18.9","label":"9","content":"Ces puab nug Anplahaas has tas, \u201cXalas kws yog koj tug quaspuj nyob qhov twg?\u201d Anplahaas teb has tas, \u201cXalas nyob huv tsevntaub.\u201d"},{"bible_id":"1726","chapter_code":"GEN.18","verse_code":"GEN.18.10","label":"10","content":"Puab cov ntawd muaj ib tug has rua Anplahaas has tas, \u201cCuaj hlis tom ntej nuav  kuv yuav rov qaab tuaj dlua, hab Xalas kws yog koj tug quaspuj yuav yug tau ib tug mivtub.\u201d Xalas sawv saab huv lub qhovrooj tsevntaub kws ncaaj ntawm Anplahaas nrausqaum, noog puab sis thaam."},{"bible_id":"1726","chapter_code":"GEN.18","verse_code":"GEN.18.11","label":"11","content":"Anplahaas hab Xalas tub laug heev lawm, hab Xalas tub tseg tsi coj khaub dluag le lawm."},{"bible_id":"1726","chapter_code":"GEN.18","verse_code":"GEN.18.12","label":"12","content":"Yog le ntawd, Xalas txhaj luag tuabywv hab xaav has tas, \u201cNwgnuav kuv laug heev hab tub dlhau noobnyoog muaj mivnyuas lawm, kuv tseem yuav muaj taug kev zoo sab hab los? Kuv tug quasyawg los kuj laug lawm hab.\u201d"},{"bible_id":"1726","chapter_code":"GEN.18","verse_code":"GEN.18.13","label":"13","content":"Ces tug TSWV nug Anplahaas has tas, \u201cVim le caag Xalas luag hab has tas, \u2018Kuv laug npaum le nuav lawm, kuv tseem yuav muaj taug mivnyuas hab los?\u2019"},{"bible_id":"1726","chapter_code":"GEN.18","verse_code":"GEN.18.14","label":"14","content":"Tug TSWV yeej ua tau ib puas tsaav yaam huv tuabsi, lawv le kuv tau has lawm, cuaj hlis tom ntej nuav kuv yuav rov tuaj dlua, hab Xalas yeej yuav yug tau ib tug mivtub.\u201d"},{"bible_id":"1726","chapter_code":"GEN.18","verse_code":"GEN.18.15","label":"15","content":"Xalas ntshai heev, nwg txhaj tsi leeg has tas nwg tau luag, nwg has tas, \u201cKuv tsi tau luag as.\u201d Tug TSWV teb has tas, \u201cTseeb tag, koj tub luag tuabywv huv sab lawm.\u201d"},{"bible_id":"1726","chapter_code":"GEN.18","verse_code":"GEN.18.16","label":"16","content":"Tom qaab ntawd peb tug txivneej txawm sawv kev moog rua ntawm ib qhov chaw kws ntxim puab yuav saib pum lub nroog Xaudoos, Anplahaas txawm xaa puab sawv kev hab nrug puab moog."},{"bible_id":"1726","chapter_code":"GEN.18","verse_code":"GEN.18.17","label":"17","content":"Hab tug TSWV xaav has tas, \u201cKuv yuav tsi zais tej kws kuv taabtom yuav ua ntawd rua Anplahaas."},{"bible_id":"1726","chapter_code":"GEN.18","verse_code":"GEN.18.18","label":"18","content":"Nwg cov xeebntxwv yuav tau ua ib tsaav tuabneeg tseemceeb hab muaj fwjchim heev, hab kuv yuav foom koob moov ntawm nwg moog rua txhua tsaav tuabneeg  kws nyob thoob nplajteb."},{"bible_id":"1726","chapter_code":"GEN.18","verse_code":"GEN.18.19","label":"19","content":"Kuv tau xaiv nwg kuas nwg yuavtsum qha nwg cov tub hab cov xeebntxwv kuas noog kuv lug, ua zoo hab ua ncaaj ua nceeg. Yog puab ua le ntawd, mas kuv yuav ua txhua yaam rua nwg lawv le kuv tau coglug tseg ca lawm.\u201d"},{"bible_id":"1726","chapter_code":"GEN.18","verse_code":"GEN.18.20","label":"20","content":"Ces tug TSWV has rua Anplahaas has tas, \u201cMuaj lug tsi zoo tuaj tawmtsaam lub nroog Xaudoos hab lub nroog Kaumaulas, ob lub nroog ntawd tej kev txhum luj kawg le."},{"bible_id":"1726","chapter_code":"GEN.18","verse_code":"GEN.18.21","label":"21","content":"Kuv txhaj lug saib, saib puas muaj tseeb lawv le tej lug kws kuv nov ntawd.\u201d"},{"bible_id":"1726","chapter_code":"GEN.18","verse_code":"GEN.18.22","label":"22","content":"Ces ob tug txivneej txawm sawv kev moog rua huv lub nroog Xaudoos lawm, tabsis tug TSWV tseem nrug Anplahaas nyob."},{"bible_id":"1726","chapter_code":"GEN.18","verse_code":"GEN.18.23","label":"23","content":"Anplahaas txaav zog moog ze rua ntawm tug TSWV hab nug has tas, \u201cKoj yuav ua kuas cov tuabneeg tsi muaj txim nrug cov tuabneeg muaj txim raug kev puamtsuaj taag huv tuabsi los?"},{"bible_id":"1726","chapter_code":"GEN.18","verse_code":"GEN.18.24","label":"24","content":"Yog muaj tsib caug leej kws yog tuabneeg ncaaj nceeg nyob huv lub nroog ntawd, koj puas yuav ua kuas lub nroog ntawd raug kev puamtsuaj? Koj txawm yuav tsi tseg lub nroog ntawd nyob kuas tsib caug leej kws ncaaj nceeg ntawd dlim los?"},{"bible_id":"1726","chapter_code":"GEN.18","verse_code":"GEN.18.25","label":"25","content":"Tseeb tag, koj yeej tsi muab cov tuabneeg ncaaj nceeg tua nrug cov tuabneeg txhum ib zag le. Yog koj ua le ntawd, cov tuabneeg ncaaj nceeg yuav raug txim nrug cov tuabneeg txhum ua ke. Koj yeej yuav tsi ua le ntawd. Tug kws txav txim rua tej tuabneeg nplajteb taagnrho yeej yog tug kws txav txim ncaaj nceeg xwb.\u201d"},{"bible_id":"1726","chapter_code":"GEN.18","verse_code":"GEN.18.26","label":"26","content":"Tug TSWV teb has tas, \u201cYog kuv pum muaj txug tsib caug leej kws ncaaj nceeg nyob huv lub nroog Xaudoos, kuv yuav tseg tsi tua cov tuabneeg kws nyob huv lub nroog vim tsib caug leej kws ncaaj nceeg ntawd.\u201d"},{"bible_id":"1726","chapter_code":"GEN.18","verse_code":"GEN.18.27","label":"27","content":"Anplahaas rov has ntxiv tas, \u201cTug TSWV, thov koj zaam txim rua kuv qhov kws kuv muaj lub sab tawv rov has koj dlua ib zag ntxiv, tug TSWV, kuv yog tuabneeg xwb, tub tsi tsimnyog kuv has ib yaam dlaabtsi rua koj le."},{"bible_id":"1726","chapter_code":"GEN.18","verse_code":"GEN.18.28","label":"28","content":"Tabsis yog has tas muaj txug plaub caug tsib leeg kws ncaaj nceeg, yog tsi muaj txug tsib caug leej ne, koj yeej yuav ua kuas lub nroog ntawd puamtsuaj taag huv tuabsi, vim tu tsib leeg ntawd xwb los?\u201d Tug TSWV teb has tas, \u201cYog kuv pum muaj plaub caug tsib leeg kws ncaaj nceeg nyob rua huv, kuv yuav tsi ua kuas lub nroog ntawd puamtsuaj.\u201d"},{"bible_id":"1726","chapter_code":"GEN.18","verse_code":"GEN.18.29","label":"29","content":"Anplahaas rov has dlua ntxiv has tas, \u201cYog muaj txug plaub caug leej nyob rua huv xwb ne?\u201d Tug TSWV teb has tas, \u201cYog kuv pum muaj plaub caug leej nyob rua huv, kuv yuav tsi ua kuas lub nroog ntawd puamtsuaj.\u201d"},{"bible_id":"1726","chapter_code":"GEN.18","verse_code":"GEN.18.30","label":"30","content":"Anplahaas rov has dlua tas, \u201cTug TSWV, thov koj tsi xob chim, rua qhov kuv xaav rov has dlua. Yog has tas muaj txug peb caug leej nyob huv xwb ne, koj tsua yuav ua le caag rua?\u201d Tug TSWV teb has tas, \u201cYog kuv pum muaj peb caug leej nyob rua huv, kuv yuav tsi ua kuas lub nroog puamtsuaj.\u201d"},{"bible_id":"1726","chapter_code":"GEN.18","verse_code":"GEN.18.31","label":"31","content":"Anplahaas has tas, \u201cThov koj zaam txim rua kuv, rua qhov kuv muaj lub sab tawv rov thov koj dlua ib zag ntxiv. Yog has tas muaj neeg nkaum leej nyob rua huv xwb ne?\u201d Tug TSWV teb has tas, \u201cYog kuv pum muaj neeg nkaum leej nyob rua huv, kuv yuav tsi ua kuas lub nroog puamtsuaj.\u201d"},{"bible_id":"1726","chapter_code":"GEN.18","verse_code":"GEN.18.32","label":"32","content":"Anplahaas has tas, \u201cTug TSWV, thov koj tsi xob chim lauj, kuv thov has ib zag ntxiv xwb. Yog has tas muaj kaum leej nyob rua huv xwb ne, koj tsua yuav ua le caag rua?\u201d Tug TSWV teb has tas, \u201cYog kuv pum muaj kaum leej nyob rua huv, kuv yuav tsi ua kuas lub nroog puamtsuaj.\u201d"},{"bible_id":"1726","chapter_code":"GEN.18","verse_code":"GEN.18.33","label":"33","content":"Tom qaab kws tug TSWV nrug Anplahaas thaam taag lawm, nwg txawm sawv kev moog, hab Anplahaas txawm rov qaab lug tsev lawm."},{"bible_id":"1726","chapter_code":"GEN.19","verse_code":"GEN.19.1","label":"1","content":"Thaus ob tug timtswv moog txug rua huv lub nroog Xaudoos tub yuav tsaus ntuj, Lauj tseem taabtom nyob ntawm roojvaag nroog. Thaus nwg pum dlheev obtug, nwg txawm sawv tseeg moog cuag obtug. Nwg moog txhus caug ndlua ntawm obtug xubndlag"},{"bible_id":"1726","chapter_code":"GEN.19","verse_code":"GEN.19.2","label":"2","content":"hab has tas, \u201cOb tug tswv, kuv tuaj ntawm nuav yog yuav tu meb. Thov meb moog su huv kuv tsev. Meb lug ntxuav kutaw hab pw ib mos huv kuv tsev. Pigkig kaaj ntug meb maam le sawv ntxuv moog.\u201d Tabsis obtug teb has tas, \u201cWb tsi moog, mo nuav wb yuav pw ntawm tshaav puam huv lub plawv nroog nuav xwb.\u201d"},{"bible_id":"1726","chapter_code":"GEN.19","verse_code":"GEN.19.3","label":"3","content":"Vim Lauj muaj sab caw obtug tag, obtug txhaj nrug Lauj moog su huv nwg tsev. Lauj kuas nwg cov tubkhai ci ncuav hab ua zaub ua mov qaab rua ob tug qhua ntawd noj. Thaus ua tau sav lawm obtug txhaj le noj mo."},{"bible_id":"1726","chapter_code":"GEN.19","verse_code":"GEN.19.4","label":"4","content":"Thaus ob tug qhua tseem tsi tau nce chaw pw, taagnrho tej txivneej kws nyob huv lub nroog Xaudoos, tsi has laug hab hluas, puavleej dlha nroo ntwg tuaj vij nkaus Lauj lub tsev."},{"bible_id":"1726","chapter_code":"GEN.19","verse_code":"GEN.19.5","label":"5","content":"Puab hu Lauj tawm tuaj hab nug has tas, \u201cOb tug txivneej kws mo nuav tuaj su huv koj tsev nyob qhov twg? Ca le coj obtug tawm tuaj rua peb, peb yuav ntxag obtug.\u201d"},{"bible_id":"1726","chapter_code":"GEN.19","verse_code":"GEN.19.6","label":"6","content":"Lauj tawm moog rua saab nrau hab muab qhovrooj kaw rua."},{"bible_id":"1726","chapter_code":"GEN.19","verse_code":"GEN.19.7","label":"7","content":"Lauj has rua puab tas, \u201cCov phoojywg, thov mej tsi xob ua phem le nuav lauj!"},{"bible_id":"1726","chapter_code":"GEN.19","verse_code":"GEN.19.8","label":"8","content":"Mej noog kuv has, kuv muaj ob tug ntxhais tseem yog nkaujxwb tsi tau thaam dlua hluas nraug le. Thov ca kuv coj obtug tuaj rua mej, hab mej xaav ua le caag rua obtug los mej ca le ua lawv le mej sab nyam. Tabsis thov mej tsi xob ua le caag rua ob tug txivneej ntawd, obtug tuaj ua qhua txug huv kuv tsev, kuv yuavtsum tsomkwm obtug.\u201d"},{"bible_id":"1726","chapter_code":"GEN.19","verse_code":"GEN.19.9","label":"9","content":"Tabsis puab teb Lauj has tas, \u201cNyuas tuabneeg txawv tebchaws ko, ca le txaav kev rua peb! Koj yog leejtwg, koj muaj cai tuaj cheem peb ua dlaabtsi? Ca le txaav kev. Yog koj tsi txaav kev, peb yuav ua phem rua koj tshaaj peb ua rua obtug hab.\u201d Puab ca le thawb ntag Lauj rov qaab hab naam zog moog tsoo kuas qhovrooj tawg."},{"bible_id":"1726","chapter_code":"GEN.19","verse_code":"GEN.19.10","label":"10","content":"Tabsis ob tug txivneej kws nyob huv tsev qheb hlo qhovrooj moog nqug kag Lauj rov qaab lug rua huv tsev hab muab qhovrooj kaw nkaus rua."},{"bible_id":"1726","chapter_code":"GEN.19","verse_code":"GEN.19.11","label":"11","content":"Ces taamsim ntawd obtug txawm ua rua cov txivneej kws nyob saab nrau dligmuag taag huv tuabsi, puab txhaj tsi pum kev nrhav lub qhovrooj."},{"bible_id":"1726","chapter_code":"GEN.19","verse_code":"GEN.19.12","label":"12","content":"Ob tug txivneej ntawd has rua Lauj has tas, \u201cYog koj tseem tshuav tej tub, tej ntxhais, tej vauv, lossis kwvtij neejtsaa kws nyob huv lub nroog nuav, kuas puab ca le tawm tsiv taamsim nuav moog,"},{"bible_id":"1726","chapter_code":"GEN.19","verse_code":"GEN.19.13","label":"13","content":"rua qhov wb taabtom yuav ua kuas lub nroog nuav puamtsuaj moog. Tug TSWV tau nov has tas cov tuabneeg huv lub nroog nuav ua phem ua qas kawg nkaus le, nwg txhaj khaiv wb lug rhuav lub nroog Xaudoos nuav kuas puamtsuaj.\u201d"},{"bible_id":"1726","chapter_code":"GEN.19","verse_code":"GEN.19.14","label":"14","content":"Ces Lauj txawm moog has rua ob tug tub hluas kws qhab nwg ob tug ntxhais lawm has tas, \u201cMeb ca le tsiv tawm huv lub nroog nuav moog, rua qhov tug TSWV taabtom yuav rhuav lub nroog nuav kuas puamtsuaj.\u201d Tabsis obtug xaav has tas, yog Lauj laam tso dlaag xwb."},{"bible_id":"1726","chapter_code":"GEN.19","verse_code":"GEN.19.15","label":"15","content":"Thaus kaaj ntug txoog ob tug timtswv tub lug txhib kuas Lauj maaj nrooj ntaag. Obtug has tas, \u201cKawgkag maj! Ca le coj koj quaspuj hab koj ob tug ntxhais tawm taamsim nuav, mej txhaj yuav tsi tuag thaus lub nroog nuav raug kev puamtsuaj.\u201d"},{"bible_id":"1726","chapter_code":"GEN.19","verse_code":"GEN.19.16","label":"16","content":"Lauj tseem pheej ua xyem xyaav. Txawm le ntawd los tug TSWV tseem taabncuab Lauj heev, yog le ntawd, ob tug txivneej txhaj tuav Lauj, Lauj quaspuj hab Lauj ob tug ntxhais teg hab coj puab tawm huv lub nroog moog."},{"bible_id":"1726","chapter_code":"GEN.19","verse_code":"GEN.19.17","label":"17","content":"Ces ib tug timtswv txawm has tas, \u201cTsiv tag kuas dlim! Tsi xob tig saib rov tom qaab hab tsi xob su huv lub haav nuav. Tsiv moog kuas nto plawg sau cov ncov roob mej txhaj yuav tsi tuag.\u201d"},{"bible_id":"1726","chapter_code":"GEN.19","verse_code":"GEN.19.18","label":"18","content":"Tabsis Lauj teb has tas, \u201cTug TSWV, thov tsi xob ca peb tsiv moog rua tid."},{"bible_id":"1726","chapter_code":"GEN.19","verse_code":"GEN.19.19","label":"19","content":"Koj hlub kuv kawg nkaus hab tub cawm kuv txujsa dlim lug txug txij nua lawm. Tabsis cov ncov roob ntawd nyob dleb heev, ntshai tsaam kev tuag caum cuag kuv, hab kuv tuag ua ntej kuv moog txug tid."},{"bible_id":"1726","chapter_code":"GEN.19","verse_code":"GEN.19.20","label":"20","content":"Koj puas pum lub nyuas nroog tid? Lub nroog ntawd txhaj nyob ze dlua xwb. Thov ca kuv moog lawm tid, koj yeej pum has tas yog lub nroog miv, hab yuav cawm tau kuv txujsa.\u201d"},{"bible_id":"1726","chapter_code":"GEN.19","verse_code":"GEN.19.21","label":"21","content":"Nwg teb has tas, \u201cTau los mas, kuv pum zoo ntaag. Kuv yuav tsi ua kuas lub nroog tid puamtsuaj."},{"bible_id":"1726","chapter_code":"GEN.19","verse_code":"GEN.19.22","label":"22","content":"Kawgkag! Ca le moog! Kuv tog tsi ua ib yaam dlaabtsi moog txug thaus kws koj tsiv moog txug tid tsaiv.\u201d Rua qhov Lauj hu lub nroog tid ua lub nroog miv, txhaj muab lub nroog ntawd hu ua Xau-as."},{"bible_id":"1726","chapter_code":"GEN.19","verse_code":"GEN.19.23","label":"23","content":"Thaus Lauj tsiv moog txug ndlua tim lub nroog Xau-as taabtom nub tawm plawg tim npoo ntuj."},{"bible_id":"1726","chapter_code":"GEN.19","verse_code":"GEN.19.24","label":"24","content":"Taamsim ntawd tug TSWV tso suavtawg leejfaaj poob sau ntuj lug kub lub nroog Xaudoos hab lub nroog Kaumaulas,"},{"bible_id":"1726","chapter_code":"GEN.19","verse_code":"GEN.19.25","label":"25","content":"txhaj ua rua ob lub nroog ntawd hab taagnrho lub taj nraag, nrug tej tuabneeg kws nyob rua huv hab txhua yaam nroj tsuag qoobloo kws tuaj huv thaaj tsaam ntawd raug puamtsuaj taag."},{"bible_id":"1726","chapter_code":"GEN.19","verse_code":"GEN.19.26","label":"26","content":"Tabsis Lauj tug quaspuj tig saib tom qaab, nwg txawm ca le khov kag ua ib tug ncej ntsev."},{"bible_id":"1726","chapter_code":"GEN.19","verse_code":"GEN.19.27","label":"27","content":"Nub tom qaab, thaus sawv ntxuv Anplahaas maaj ceev nrooj moog rua tom qhov chaw kws nwg sawv tim ntsej tim muag ntawm tug TSWV."},{"bible_id":"1726","chapter_code":"GEN.19","verse_code":"GEN.19.28","label":"28","content":"Nwg tsaa qhovmuag saib lub nroog Xaudoos hab lub nroog Kaumaulas taagnrho rua lub taj nraag ntawd, nwg pum paa tawg nchu auv nab huv thaaj tsaam ntawd tuaj, cuag nkaus le hlawv ib dlaim teb."},{"bible_id":"1726","chapter_code":"GEN.19","verse_code":"GEN.19.29","label":"29","content":"Txawm yog Vaajtswv rhuav ob lub nroog huv lub taj nraag kws Lauj nyob ntawd puamtsuaj taag lawm los nwg tseem ncu ntsoov Anplahaas rua nruab sab hab tso kev rua Lauj tsiv kuas dlim txujkev puamtsuaj."},{"bible_id":"1726","chapter_code":"GEN.19","verse_code":"GEN.19.30","label":"30","content":"Vim qhov kws Lauj ntshai nyob huv lub nroog Xau-as, nwg hab nwg ob tug ntxhais txhaj tsiv moog nyob huv lub qhov tsua peg cov ncov roob."},{"bible_id":"1726","chapter_code":"GEN.19","verse_code":"GEN.19.31","label":"31","content":"Tug ntxhais hlub has rua nwg tug nam hluas tas, \u201cWb txiv tub laug heev lawm, hab nyob thoob plawg huv nplajteb  nuav tsi muaj txivneej tuaj yuav wb kuas wb muaj mivnyuas le lawm."},{"bible_id":"1726","chapter_code":"GEN.19","verse_code":"GEN.19.32","label":"32","content":"Ca le lug, wb muab cawv txiv maab rua txiv haus kuas qaug, ces wb moog nrug txiv pw kuas wb muaj mivnyuas.\u201d"},{"bible_id":"1726","chapter_code":"GEN.19","verse_code":"GEN.19.33","label":"33","content":"Mo ntawd obtug txawm muab cawv txiv maab rua leej txiv haus, ces tug ntxhais hlub txhaj moog nrug nwg txiv pw. Leej txiv qaug cawv heev nwg txhaj tsi paub has tas nwg tug ntxhais lug nrug nwg pw."},{"bible_id":"1726","chapter_code":"GEN.19","verse_code":"GEN.19.34","label":"34","content":"Nub tom qaab tug ntxhais hlub has rua nwg tug nam hluas tas, \u201cNaag mo kuv tub moog nrug txiv pw lawm, ib chim tsaus ntuj wb rov muab cawv rua txiv haus dlua, ces koj tsua moog nrug nwg pw. Ua le ntawd wb nyag txhaj muaj nyag mivnyuas lug ntawm wb txiv.\u201d"},{"bible_id":"1726","chapter_code":"GEN.19","verse_code":"GEN.19.35","label":"35","content":"Yog le ntawd, obtug rov muab cawv txiv maab rua leej txiv haus dlua, ces tug ntxhais yau txhaj moog nrug leej txiv pw. Leej txiv kuj rov qaug cawv heev nwg txhaj tsi paub has tas nwg tug ntxhais lug nrug nwg pw."},{"bible_id":"1726","chapter_code":"GEN.19","verse_code":"GEN.19.36","label":"36","content":"Yog le ntawd, Lauj ob tug ntxhais txhaj xeeb tub lug ntawm obtug txiv."},{"bible_id":"1726","chapter_code":"GEN.19","verse_code":"GEN.19.37","label":"37","content":"Lauj tug ntxhais hlub txawm yug tau ib tug tub, nwg muab tis npe hu ua Mau-am.  Mau-am yog yawmkoob rua tsaav tuabneeg Mau-am lug txug naj nub nua."},{"bible_id":"1726","chapter_code":"GEN.19","verse_code":"GEN.19.38","label":"38","content":"Lauj tug ntxhais yau los yug tau ib tug tub hab, nwg muab tis npe hu ua Npeenamis.  Nwg txhaj yog tsaav tuabneeg Amoos tug yawmkoob lug txug naj nub nua."},{"bible_id":"1726","chapter_code":"GEN.20","verse_code":"GEN.20.1","label":"1","content":"Anplahaas tsiv tawm ntawm thaaj chaw Maales moog rua nraag yaav qaabteb Kana-aas hab moog nyob rua ntawm ntu nruab nraab lub nroog Kades hab Sus lawm. Thaus ntawd nwg lug nyob rua huv lub nroog Nkelas tau ib ntus,"},{"bible_id":"1726","chapter_code":"GEN.20","verse_code":"GEN.20.2","label":"2","content":"hab nwg has tas, Xalas kws yog nwg tug quaspuj yog nwg tug muam xwb. Yog le ntawd, Vaajntxwv Anpimelej kws kaav lub nroog Nkelas txawm has kuas coj Xalas moog rua nwg."},{"bible_id":"1726","chapter_code":"GEN.20","verse_code":"GEN.20.3","label":"3","content":"Muaj ib mos Vaajtswv tau lug tshwm rua Vaajntxwv Anpimelej pum huv nruab npau suav hab has tas, \u201cKoj yuav raug tua tuag, rua qhov koj tau coj tug quaspuj nuav lug, nwg tub muaj quasyawg lawm.\u201d"},{"bible_id":"1726","chapter_code":"GEN.20","verse_code":"GEN.20.4","label":"4","content":"Tabsis Anpimelej yeej tsi tau txaav moog ti Xalas le, nwg txhaj has tas, \u201cTug TSWV, kuv tub tsi tau ua txhum! Koj txawm yuav tua kuv hab kuv cov pejxeem povtseg ntaag los?"},{"bible_id":"1726","chapter_code":"GEN.20","verse_code":"GEN.20.5","label":"5","content":"Anplahaas los yeej has tas Xalas yog nwg tug muam, hab Xalas los yeej has ib yaam nkaus le ntawd. Kuv tau ua tej nuav vim kuv tsi paub, hab kuv yeej tsi tau ua txhum le.\u201d"},{"bible_id":"1726","chapter_code":"GEN.20","verse_code":"GEN.20.6","label":"6","content":"Vaajtswv teb has tas, \u201cYog tag, kuv yeej paub koj ua tej nuav vim qhov kws koj tsi paub hab koj tsi tau ua txhum dlaabtsi, yog le ntawd, kuv txhaj tsi pub koj moog kov Xalas hab ua txhum tawmtsaam kuv."},{"bible_id":"1726","chapter_code":"GEN.20","verse_code":"GEN.20.7","label":"7","content":"Ca le xaa tug quaspuj ko rov qaab moog rua nwg tug quasyawg taamsim nuav. Nwg yog ib tug cevlug, nwg yuav thov Vaajtswv rua koj, koj txhaj yuav tsi tuag. Tabsis yog koj tsi xaa nwg rov qaab, kuv qha tseeb rua koj has tas, koj yeej yuav tuag moog, koj hab koj tsoom pejxeem yuav tuag taag huv tuabsi.\u201d"},{"bible_id":"1726","chapter_code":"GEN.20","verse_code":"GEN.20.8","label":"8","content":"Taagkig sawv ntxuv Anpimelej hu taagnrho nwg cov numtswv tuaj hab nwg qha tej kws tau tshwmsim ntawd rua puab noog, mas ua rua puab ntshai kawg le."},{"bible_id":"1726","chapter_code":"GEN.20","verse_code":"GEN.20.9","label":"9","content":"Ces Anpimelej txhaj hu Anplahaas tuaj hab nug has tas, \u201cVim le caag koj ua tej nuav rua peb? Kuv tau ua txhum dlaabtsi rua koj, koj txhaj coj tej kev puamtsuaj nuav lug rua kuv hab kuv lub tebchaws? Tej kws koj ua rua kuv nuav yeej tsi tsimnyog ua kag le."},{"bible_id":"1726","chapter_code":"GEN.20","verse_code":"GEN.20.10","label":"10","content":"Vim le caag koj txhaj ua le nuav?\u201d"},{"bible_id":"1726","chapter_code":"GEN.20","verse_code":"GEN.20.11","label":"11","content":"Anplahaas teb has tas, \u201cKuv xaav has tas tsi muaj ib tug tuabneeg kws fwm Vaajtswv nyob huv lub nroog nuav, nyob tsaam puab yuav tua kuv povtseg hab yuav kuv tug quaspuj."},{"bible_id":"1726","chapter_code":"GEN.20","verse_code":"GEN.20.12","label":"12","content":"Nwg yeej yog kuv tug muam tag le. Nwg hab kuv yeej koom ib leeg txiv, tabsis wb nyag muaj nyag nam, hab kuv yuav nwg ua kuv tug quaspuj."},{"bible_id":"1726","chapter_code":"GEN.20","verse_code":"GEN.20.13","label":"13","content":"Yog le ntawd, thaus Vaajtswv has kuas kuv tso kuv txiv tej vaaj tse tseg tawm moog nyob rua lwm lub tebchaws, kuv txhaj has rua nwg tas, \u2018Koj yuavtsum ua ncaaj nceeg rua kuv hab qha txhua leej txhua tug paub has tas kuv yeej yog koj tug nug.\u2019 \u201d"},{"bible_id":"1726","chapter_code":"GEN.20","verse_code":"GEN.20.14","label":"14","content":"Ces Anpimelej txhaj tso Xalas rov qaab lug rua Anplahaas, hab nwg tseem muab yaaj, muab tshis, muab nyuj, muab tubqhe hab ntxhais qhev pub rua Anplahaas."},{"bible_id":"1726","chapter_code":"GEN.20","verse_code":"GEN.20.15","label":"15","content":"Anpimelej has rua Anplahaas has tas, \u201cTaagnrho tej cheebtsaam aav nuav puavleej yog kuv le, koj yuav nyob qhov twg los tau taag lawv le koj sab nyam.\u201d"},{"bible_id":"1726","chapter_code":"GEN.20","verse_code":"GEN.20.16","label":"16","content":"Nwg tsua has rua Xalas has tas, \u201cKuv muab ib txheeb dlaim nyaj rua koj tug nug, ua povthawj rua txhua tug kws nrug koj nyob ua ke pum has tas, koj tsi tau ua txhum. Kuas txhua tug paub has tas koj yeej tsi tau ua txhum tag.\u201d"},{"bible_id":"1726","chapter_code":"GEN.20","verse_code":"GEN.20.17+GEN.20.18","label":"17-18","content":"Vim tej nuav tau tshwmsim lug rua Xalas kws yog Anplahaas tug quaspuj, tug TSWV txhaj ua rua txhua tug quaspuj kws nyob huv Anpimelej lub loog xeeb tsi taug tub le. Yog le ntawd, Anplahaas txhaj thov Vaajtswv rua Anpimelej, Vaajtswv paab khu Anpimelej zoo hab tseem khu Anpimelej tug quaspuj hab nwg tej ntxhais qhev zoo huv tuabsi, puab txhaj rov muaj taug mivnyuas."},{"bible_id":"1726","chapter_code":"GEN.21","verse_code":"GEN.21.1","label":"1","content":"Tug TSWV foom koob moov rua Xalas lawv le tej lug kws nwg tau cog tseg lawm,"},{"bible_id":"1726","chapter_code":"GEN.21","verse_code":"GEN.21.2","label":"2","content":"Xalas txhaj xeeb tub hab yug tau ib tug tub rua Anplahaas thaus kws Anplahaas laug heev lawm. Tug tub nuav yug lawv le lub caij kws Vaajtswv teem tseg ca lawm."},{"bible_id":"1726","chapter_code":"GEN.21","verse_code":"GEN.21.3","label":"3","content":"Anplahaas txhaj tis tug tub ntawd lub npe hu ua Ixaj,"},{"bible_id":"1726","chapter_code":"GEN.21","verse_code":"GEN.21.4","label":"4","content":"ces thaus Ixaj noobnyoog muaj yim nub, Anplahaas txhaj muab nwg ua kevcai txav tawv, lawv le Vaajtswv tau saamfwm tseg lawm."},{"bible_id":"1726","chapter_code":"GEN.21","verse_code":"GEN.21.5","label":"5","content":"Anplahaas noobnyoog muaj ib puas xyoo rua thaus yug Ixaj."},{"bible_id":"1726","chapter_code":"GEN.21","verse_code":"GEN.21.6","label":"6","content":"Xalas txhaj has tas, \u201cVaajtswv tau muab txujkev zoo sab hab lub ntsejmuag luag  ntxhi rua kuv. Txhua tug kws nov zaaj nuav puab puavleej zoo sab nrug kuv luag.\u201d"},{"bible_id":"1726","chapter_code":"GEN.21","verse_code":"GEN.21.7","label":"7","content":"Xalas has ntxiv tas, \u201cLeejtwg tseem yuav has tau rua Anplahaas tas, Xalas tseem tu taug mivnyuas hab los? Txawm le ntawd los kuv tub yug tau ib tug tub rua Anplahaas thaus nwg noobnyoog laug heev lawm.\u201d"},{"bible_id":"1726","chapter_code":"GEN.21","verse_code":"GEN.21.8","label":"8","content":"Tug tub ntawd luj hlub zoo, hab nub kws nwg tseg tau mig lawm, Anplahaas txhaj ua ib rooj noj haus luj heev."},{"bible_id":"1726","chapter_code":"GEN.21","verse_code":"GEN.21.9","label":"9","content":"Muaj ib nub Hankas kws yog tuabneeg Iziv tug tub Yisamayees kws nwg yug rua Anplahaas, taabtom ua si nrug  Xalas tug tub Ixaj."},{"bible_id":"1726","chapter_code":"GEN.21","verse_code":"GEN.21.10","label":"10","content":"Xalas pum le ntawd, nwg txhaj moog has rua Anplahaas has tas, \u201cCa le ntab tug ntxhais qhev nuav hab nwg tug tub tsiv moog. Tsi tsimnyog ca tug quaspuj nuav tug tub tau koj tej qubtxeeg qubteg ib yaam le, tsuas yog kuv tug tub Ixaj xwb txhaj tsimnyog tau.\u201d"},{"bible_id":"1726","chapter_code":"GEN.21","verse_code":"GEN.21.11","label":"11","content":"Zaaj nuav ua rua Anplahaas ntxhuv sab kawg le, rua qhov Yisamayees los yog nwg tug tub ib yaam nkaus hab."},{"bible_id":"1726","chapter_code":"GEN.21","verse_code":"GEN.21.12","label":"12","content":"Tabsis Vaajtswv has rua Anplahaas has tas, \u201cKoj tsi xob ntxhuv sab txug tug tub hab tug ntxhais qhev Hankas nuav hlo le. Ca le ua lawv nraim le Xalas has rua koj, rua qhov koj yuav muaj xeebntxwv coob lug ntawm Ixaj lawv le kuv tau coglug tseg rua koj lawm."},{"bible_id":"1726","chapter_code":"GEN.21","verse_code":"GEN.21.13","label":"13","content":"Kuv tseem yuav pub rua tug ntxhais qhev ntawd tug tub kuas muaj tub coob heev hab puab yuav ua tau ib tsaav tuabneeg. Nwg los yeej yog koj tug tub ib yaam nkaus.\u201d"},{"bible_id":"1726","chapter_code":"GEN.21","verse_code":"GEN.21.14","label":"14","content":"Nub tom qaab thaus sawv ntxuv Anplahaas ntim zaub mov hab ib naab tawv dlej muab rua Hankas kwv sau xubpwg. Anplahaas tsaws hlo tug tub rua Hankas ris rua nrau nrausqaum hab ntab obtug tsiv tawm moog. Hankas txhaj ua ib sab moog hab ncig moog ncig lug tom taj suabpuam Npesenpas."},{"bible_id":"1726","chapter_code":"GEN.21","verse_code":"GEN.21.15","label":"15","content":"Thaus dlej taag lawm, nwg txhaj muab tug mivnyuas tso pw rua huv ib koog ntoo,"},{"bible_id":"1726","chapter_code":"GEN.21","verse_code":"GEN.21.16","label":"16","content":"hab nwg moog nyob nrug dleb kwvyees le ib ncua neev. Nwg txawm xaav has tas, \u201cKuv tsi xaav saib kuv tug tub tu sav le.\u201d Thaus nwg moog nyob ntawd, nwg txawm tsaa suab hlo quaj."},{"bible_id":"1726","chapter_code":"GEN.21","verse_code":"GEN.21.17","label":"17","content":"Vaajtswv nov tug mivnyuas ntawd lub suab quaj, hab Vaajtswv tug timtswv txhaj has sau ntuj tuaj rua Hankas has tas, \u201cHankas, koj ntxhuv sab ua dlaabtsi? Tsi xob ntshai. Vaajtswv tub nov koj tug tub lub suab quaj lawm."},{"bible_id":"1726","chapter_code":"GEN.21","verse_code":"GEN.21.18","label":"18","content":"Ca le sawv tseeg moog, hab tsaws hlo nwg puag ua tuab zoo ntxag nwg. Kuv yuav pub kuas nwg muaj xeebntxwv fuamvaam coob moog ua tau ib tsaav tuabneeg.\u201d"},{"bible_id":"1726","chapter_code":"GEN.21","verse_code":"GEN.21.19","label":"19","content":"Ces tug TSWV txhaj qheb Hankas lub qhovmuag, hab nwg pum ib lub qhov tshij. Nwg txhaj moog cug dlej ntim puv nkaus rua huv lub naab tawv hab muab mivntsiv rua tug tub haus."},{"bible_id":"1726","chapter_code":"GEN.21","verse_code":"GEN.21.20","label":"20","content":"Vaajtswv yeej nrug nraim tug tub ntawm moog txug thaus nwg luj hlub lawm, nwg nyob huv lub taj suabpuam Palaas, hab nwg yog ib tug kws txawj tua nqaj heev."},{"bible_id":"1726","chapter_code":"GEN.21","verse_code":"GEN.21.21","label":"21","content":"Nwg nam moog yuav tau cov tuabneeg Iziv ib tug ntxhais lug rua nwg ua quaspuj."},{"bible_id":"1726","chapter_code":"GEN.21","verse_code":"GEN.21.22","label":"22","content":"Thaus lub sijhawm ntawd Vaajntxwv Anpimelej nrug Fikaules, tug thawj kws saib nwg cov tubrog tuaj, hab has rua Anplahaas tas, \u201cVaajtswv yeej nrug nraim koj nyob hab paab koj ua txhua yaam huv tuabsi."},{"bible_id":"1726","chapter_code":"GEN.21","verse_code":"GEN.21.23","label":"23","content":"Yog le ntawd, kuv thov coglug tseg taabmeeg Vaajtswv has tas, koj yuav tsi dlaag kuv, kuv tej mivnyuas, lossis kuv tej xeebntxwv hlo le. Kuv tub yeej ua zoo rua koj lawm, yog le ntawd, koj yuavtsum tau coglug ua zoo rua kuv hab lub tebchaws kws koj nyob nuav.\u201d"},{"bible_id":"1726","chapter_code":"GEN.21","verse_code":"GEN.21.24","label":"24","content":"Anplahaas teb has tas, \u201cKuv txaus sab coglug le ntawd ntaag.\u201d"},{"bible_id":"1726","chapter_code":"GEN.21","verse_code":"GEN.21.25","label":"25","content":"Anplahaas ywg rua Anpimelej txug lub qhov tshij kws Anpimelej cov tubkhai tuaj txeeb tau lawm."},{"bible_id":"1726","chapter_code":"GEN.21","verse_code":"GEN.21.26","label":"26","content":"Anpimelej teb has tas, \u201cKuv tsi paub has tas yog leejtwg txeeb. Koj yeej tsi tau qha zaaj nuav rua kuv le, yog thawj zag kws kuv tau nov koj pav txug zaaj nuav xwb.\u201d"},{"bible_id":"1726","chapter_code":"GEN.21","verse_code":"GEN.21.27","label":"27","content":"Ces Anplahaas muab tug puav yaaj hab nyuj pub rua Anpimelej, ces obtug txhaj sis coglug."},{"bible_id":"1726","chapter_code":"GEN.21","verse_code":"GEN.21.28","label":"28","content":"Anplahaas muab xyaa tug mivnyuas yaaj cais tawm huv nwg paab tsaj,"},{"bible_id":"1726","chapter_code":"GEN.21","verse_code":"GEN.21.29","label":"29","content":"hab Anpimelej nug has tas, \u201cVim le caag koj ua le ntawd?\u201d"},{"bible_id":"1726","chapter_code":"GEN.21","verse_code":"GEN.21.30","label":"30","content":"Anplahaas teb has tas, \u201cCa le txais yuav xyaa tug mivnyuas yaaj nuav moog. Qhov kws kuv ua le nuav, yog ua kuas koj nrug leeg paub has tas, kuv yog tug khawb lub qhov tshij nuav ntaag.\u201d"},{"bible_id":"1726","chapter_code":"GEN.21","verse_code":"GEN.21.31","label":"31","content":"Yog le ntawd, txhaj hu qhov chaw ntawd ua Npesenpas,  rua qhov obtug tau sis coglug rua ntawm thaaj chaw ntawd."},{"bible_id":"1726","chapter_code":"GEN.21","verse_code":"GEN.21.32","label":"32","content":"Tom qaab kws obtug coglug nyob ntawm Npesenpas taag lawm, Anpimelej hab Fikules txhaj rov qaab moog rua tebchaws Filitees lawm."},{"bible_id":"1726","chapter_code":"GEN.21","verse_code":"GEN.21.33","label":"33","content":"Ces Anplahaas txawm cog ib tsob ntoo tamalis rua ntawm thaaj chaw Npesenpas ntawd hab pehawm tug TSWV kws yog Vaajtswv tug muaj sa nyob moog ibtxhis."},{"bible_id":"1726","chapter_code":"GEN.21","verse_code":"GEN.21.34","label":"34","content":"Anplahaas nyob huv tebchaws Filitees tau ntev heev."},{"bible_id":"1726","chapter_code":"GEN.22","verse_code":"GEN.22.1","label":"1","content":"Tau ib ntus tom qaab nuav Vaajtswv txawm sim Anplahaas sab. Vaajtswv hu Anplahaas has tas, \u201cAnplahaas!\u201d Anplahaas teb has tas, \u201cKuv nyob ntawm nuav.\u201d"},{"bible_id":"1726","chapter_code":"GEN.22","verse_code":"GEN.22.2","label":"2","content":"Vaajtswv has tas, \u201cKoj ca le coj koj tuab leeg tub Ixaj kws koj hlub tshaaj plawg, moog rua peg tebchaws Mauliyas. Koj ca le muab nwg tua hlawv fij pub rua kuv sau lub roob kws kuv yuav qha rua koj.\u201d"},{"bible_id":"1726","chapter_code":"GEN.22","verse_code":"GEN.22.3","label":"3","content":"Nub tom qaab thaus sawv ntxuv Anplahaas sawv lug txav tawg npaaj coj moog hlawv khoom fij, muab tawg nog rua nwg tug neeg luav thauj, coj Ixaj hab coj nwg ob tug tubkhai nrug nwg moog. Puab txawm sawv kev moog rua peg qhov chaw kws Vaajtswv tau qha rua Anplahaas lawm."},{"bible_id":"1726","chapter_code":"GEN.22","verse_code":"GEN.22.4","label":"4","content":"Thaus puab moog tau peb nub ke lawm, Anplahaas tsaa qhovmuag saib pum thaaj chaw kws Vaajtswv qha rua nwg tseem nyob dleb."},{"bible_id":"1726","chapter_code":"GEN.22","verse_code":"GEN.22.5","label":"5","content":"Ces nwg txawm has rua ob tug tubkhai has tas, \u201cMeb nrug tug neeg luav nyob ntawm nuav. Kuv tug tub hab kuv yuav moog pehawm Vaajtswv nyob rua peg, thaus wb pehawm taag, wb maam rov qaab lug.\u201d"},{"bible_id":"1726","chapter_code":"GEN.22","verse_code":"GEN.22.6","label":"6","content":"Anplahaas muab cov tawg kws yuav hlawv khoom fij rua Ixaj kwv, Anplahaas nqaa rag hab suavtawg, ces obtug txawm moog rua peg roob lawm,"},{"bible_id":"1726","chapter_code":"GEN.22","verse_code":"GEN.22.7","label":"7","content":"Ixaj has tas, \u201cTxiv!\u201d Anplahaas teb has tas, \u201cTub, koj has dlaabtsi?\u201d Ixaj nug has tas, \u201cTxiv, kuv pum koj muaj suavtawg hab muaj tawg, tabsis tug mivnyuas yaaj kws yuav coj moog tua hlawv fij nyob qhov twg?\u201d"},{"bible_id":"1726","chapter_code":"GEN.22","verse_code":"GEN.22.8","label":"8","content":"Anplahaas teb has tas, \u201cVaajtswv yuav muab ib tug mivnyuas yaaj rua wb.\u201d Ces obtug ob txiv tub txawm ua ke taug kev moog lawm."},{"bible_id":"1726","chapter_code":"GEN.22","verse_code":"GEN.22.9","label":"9","content":"Thaus obtug moog txug ntawm qhov chaw kws Vaajtswv qha rua Anplahaas lawm, Anplahaas txhaj teeb tau ib lub thaaj hab muab tawg tso rua sau lub thaaj ntawd. Nwg txhaj muab nwg tug tub paav hab coj moog tso rua sau cov tawg, sau lub thaaj."},{"bible_id":"1726","chapter_code":"GEN.22","verse_code":"GEN.22.10","label":"10","content":"Ces Anplahaas txawm khaws nkaus rag lug yuav nkaug Ixaj."},{"bible_id":"1726","chapter_code":"GEN.22","verse_code":"GEN.22.11","label":"11","content":"Taamsim ntawd tug TSWV tug timtswv hu tawg ntho sau ntuj tuaj rua Anplahaas has tas, \u201cAnplahaas, Anplahaas!\u201d Anplahaas teb has tas, \u201cKuv nyob ntawm nuav.\u201d"},{"bible_id":"1726","chapter_code":"GEN.22","verse_code":"GEN.22.12","label":"12","content":"Tug timtswv has tas, \u201cTsi xob tua tug mivtub ko hab tsi xob ua le caag rua nwg hlo le, nwgnuav kuv paub has tas koj yeej noog lug hab fwm Vaajtswv heev, rua qhov koj tsi khauvxwm koj tuab leeg tub, koj zoo sab hlo coj tuaj pub rua kuv.\u201d"},{"bible_id":"1726","chapter_code":"GEN.22","verse_code":"GEN.22.13","label":"13","content":"Anplahaas tig hlo saib puagncig, nwg pum ib tug laug yaaj kub dlaig ntawm ib xyov maab. Anplahaas txhaj moog muab lug tua hlawv fij rua Vaajtswv hloov nwg tug tub chaw."},{"bible_id":"1726","chapter_code":"GEN.22","verse_code":"GEN.22.14","label":"14","content":"Anplahaas txhaj tis npe rua qhov chaw ntawm hu ua, \u201cTug TSWV npaaj tseg.\u201d  Hab txawm yog naj nub nwgnuav los tuabneeg tseem pheej hu has tas, \u201cSau tug TSWV lub roob kws nwg npaaj tseg.\u201d"},{"bible_id":"1726","chapter_code":"GEN.22","verse_code":"GEN.22.15","label":"15","content":"Tug TSWV tug timtswv rov hu sau ntuj tuaj rua Anplahaas dlua zag ob has tas,"},{"bible_id":"1726","chapter_code":"GEN.22","verse_code":"GEN.22.16","label":"16","content":"\u201cKuv coglug lug ntawm kuv lub npe, kuv yuav foom koob moov nplua mag rua koj, tug TSWV yog tug has le nuav. Rua qhov koj tau ua lawv le kuv has hab koj tsi khauvxwm koj tuab leeg tub kws koj muab fij rua kuv."},{"bible_id":"1726","chapter_code":"GEN.22","verse_code":"GEN.22.17","label":"17","content":"Kuv txhaj coglug tseg rua koj has tas, kuv yuav pub koj muaj xeebntxwv coob npaum le tej nubqub sau nruab ntug, lossis npaum le tej xuabzeb nraag ntug havtxwv. Koj cov xeebntxwv yuav ntaus yeej puab cov yeebncuab."},{"bible_id":"1726","chapter_code":"GEN.22","verse_code":"GEN.22.18","label":"18","content":"Hab kuv yuav foom koob moov ntawm koj cov xeebntxwv moog rua txhua tsaav tuabneeg kws nyob huv qaab ntuj nuav, vim koj noog kuv lug.\u201d"},{"bible_id":"1726","chapter_code":"GEN.22","verse_code":"GEN.22.19","label":"19","content":"Anplahaas txhaj rov qaab lug rua nraag nwg ob tug tubkhai, hab puab rov lug rua nraag Npesenpas kws yog Anplahaas qhov chaw nyob lawm."},{"bible_id":"1726","chapter_code":"GEN.22","verse_code":"GEN.22.20","label":"20","content":"Tau tsi ntev lug tom qaab nuav muaj tuabneeg moog qha rua Anplahaas has tas, \u201cMilekas yug tau yim leej mivnyuas rua koj tug kwv Nahaus.\u201d"},{"bible_id":"1726","chapter_code":"GEN.22","verse_code":"GEN.22.21","label":"21","content":"Uxes yog tug tub hlub, Npuxes yog tug kwv, Kemuyees kws yog Alaas txiv,"},{"bible_id":"1726","chapter_code":"GEN.22","verse_code":"GEN.22.22","label":"22","content":"Khexes, Haxaus, Filedas, Yilafes, hab Npethu-ees."},{"bible_id":"1726","chapter_code":"GEN.22","verse_code":"GEN.22.23","label":"23","content":"Npethu-ees yog Lenpekas txiv. Milekas yug tau yim leej tub nuav rua Nahaus kws yog Anplahaas tug kwv."},{"bible_id":"1726","chapter_code":"GEN.22","verse_code":"GEN.22.24","label":"24","content":"Nahaus tug nam yau Lehumas, yug tau Tenpas, Nkahas, Tahases hab Ma-akas."},{"bible_id":"1726","chapter_code":"GEN.23","verse_code":"GEN.23.1","label":"1","content":"Xalas ua neej nyob tau ib puas neeg nkaum xyaa xyoo."},{"bible_id":"1726","chapter_code":"GEN.23","verse_code":"GEN.23.2","label":"2","content":"Nwg tuag rua ntawm Kiliyas Anpas (lossis yog Henploos), kws nyob huv tebchaws Kana-aas, Anplahaas quaj ntsuag vim Xalas tuag lawm."},{"bible_id":"1726","chapter_code":"GEN.23","verse_code":"GEN.23.3","label":"3","content":"Anplahaas tso Xalas lub cev rua ntawm qhov chaw kws nwg tuag ntawd. Anplahaas txhaj moog cuag cov tuabneeg Hitis hab has rua puab tas,"},{"bible_id":"1726","chapter_code":"GEN.23","verse_code":"GEN.23.4","label":"4","content":"\u201cKuv yog tuabneeg txawv tebchaws lug nrug mej nyob huv nuav xwb, thov mej muag ib thaaj aav rua kuv log kuv tug quaspuj.\u201d"},{"bible_id":"1726","chapter_code":"GEN.23","verse_code":"GEN.23.5","label":"5","content":"Puab teb has tas,"},{"bible_id":"1726","chapter_code":"GEN.23","verse_code":"GEN.23.6","label":"6","content":"\u201cKoj noog peb has tsaiv. Koj yog ib tug thawjcoj kws muaj koob meej nyob nto moo lug rua huv peb nuav, ca le coj koj tug quaspuj moog log rua huv lub qhov tsua zoo tshaaj plawg kws peb muaj. Peb txhua tug puavleej txaus sab muab ib lub qhov tsua rua koj, koj txhaj tau chaw log koj tug quaspuj.\u201d"},{"bible_id":"1726","chapter_code":"GEN.23","verse_code":"GEN.23.7","label":"7","content":"Ces Anplahaas txawm txhus caug ndlua ntawm puab xubndlag"},{"bible_id":"1726","chapter_code":"GEN.23","verse_code":"GEN.23.8","label":"8","content":"hab has tas, \u201cYog mej txaus sab yuav ca kuv log kuv tug quaspuj rua ntawm nuav, thov mej paab has Xauhas tug tub Efaloos,"},{"bible_id":"1726","chapter_code":"GEN.23","verse_code":"GEN.23.9","label":"9","content":"kuas nwg muag lub Qhov Tsua Makepelas kws nyob ze rua ntawm nwg thaaj teb rua kuv. Thov kuas nwg ca le muab muag tug nqe puv ntoob rua kuv taabmeeg rua mej suavdlawg ntawm nuav, kuv txhaj tau qhov chaw log tuag ntawd lug ua kuv tug.\u201d"},{"bible_id":"1726","chapter_code":"GEN.23","verse_code":"GEN.23.10","label":"10","content":"Efaloos kuj nrug cov Hitis nyob ua ke ntawm qhov chaw saablaaj kws nyob ntawm roojvaag nroog hab, nwg txhaj teb taabmeeg rua cov tuabneeg kws tuaj nyob ntawd nrug nov has tas,"},{"bible_id":"1726","chapter_code":"GEN.23","verse_code":"GEN.23.11","label":"11","content":"\u201cKoj noog kuv has, kuv yuav muab taagnrho kuv thaaj teb hab lub qhov tsua kws nyob rua huv pub huv tuabsi rua koj. Tim ntsej tim muag ntawm kuv tsaav tuabneeg, kuv yuav muab pub rua koj, koj txhaj tau chaw log koj tug quaspuj.\u201d"},{"bible_id":"1726","chapter_code":"GEN.23","verse_code":"GEN.23.12","label":"12","content":"Anplahaas txawm nyo hau ntshis hawm cov Hitis"},{"bible_id":"1726","chapter_code":"GEN.23","verse_code":"GEN.23.13","label":"13","content":"hab has rua Efaloos tas, \u201cThov koj noog kuv has hab kuas txhua tug nrug nov, kuv yuav taagnrho koj thaaj teb. Thov koj txais cov nyaj kws kuv them nuav moog, hab kuv yuav coj kuv tug quaspuj tuaj log rua huv.\u201d"},{"bible_id":"1726","chapter_code":"GEN.23","verse_code":"GEN.23.14","label":"14","content":"Efaloos teb has tas,"},{"bible_id":"1726","chapter_code":"GEN.23","verse_code":"GEN.23.15","label":"15","content":"\u201cThaaj aav nuav, tug nqe yog plaub puas dlaim nyaj, ntawm koj hab kuv tsi muaj dlaabtsi lawm. Ca le coj koj tug quaspuj moog log rua huv.\u201d"},{"bible_id":"1726","chapter_code":"GEN.23","verse_code":"GEN.23.16","label":"16","content":"Anplahaas zoo sab hlo hab muab nyaj lug luj kuas txwm lawv le Efaloos tau has rua suavdlawg nrug nov lawm, yog plaub puas dlaim nyaj kws ntaus nqe ib yaam le tug nqe kws tej tub laag tub luam siv tom tej kab ntaag."},{"bible_id":"1726","chapter_code":"GEN.23","verse_code":"GEN.23.17","label":"17","content":"Tub yog vim le ntawd, Efaloos thaaj teb huv Makepelas kws nyob rua ntawm Maales saab nubtuaj kws yog xaam taagnrho thaaj teb, lub qhov tsua hab taagnrho tej ntoo kws nyob rua huv thaaj teb thoob plawg rua tej kws nyob lawv ntug teb, txhaj yog Anplahaas tug lawm."},{"bible_id":"1726","chapter_code":"GEN.23","verse_code":"GEN.23.18","label":"18","content":"Yog le ntawd, txhaj muab thaaj aav ntawd ua Anplahaas tug tim ntsej tim muag cov tuabneeg Hitis kws tuaj koom saablaaj ntawd."},{"bible_id":"1726","chapter_code":"GEN.23","verse_code":"GEN.23.19","label":"19","content":"Ces Anplahaas txhaj coj Xalas kws yog nwg tug quaspuj moog log rua huv lub qhov tsua ntawd, lub qhov tsua ntawd nyob huv tebchaws Kana-aas."},{"bible_id":"1726","chapter_code":"GEN.23","verse_code":"GEN.23.20","label":"20","content":"Yog le ntawd, cov tuabneeg Hitis txhaj muab thaaj teb hab lub qhov tsua kws nyob rua huv muag rua Anplahaas ua chaw log tuag."},{"bible_id":"1726","chapter_code":"GEN.24","verse_code":"GEN.24.1","label":"1","content":"Nwgnuav Anplahaas laug heev lawm, hab tug TSWV tau foom koob moov rua txhua yaam kws Anplahaas ua taag lug lawm."},{"bible_id":"1726","chapter_code":"GEN.24","verse_code":"GEN.24.2","label":"2","content":"Anplahaas has rua nwg tug tubkhai kws laug dlua lwm tug, nwg yog tug saib taagnrho Anplahaas lub cuabtaam has tas, \u201cKoj ca le muab koj txhais teg tso rua huv kuv ceg puabtais  hab coglug rua kuv."},{"bible_id":"1726","chapter_code":"GEN.24","verse_code":"GEN.24.3","label":"3","content":"Kuv xaav kuas koj coglug rua kuv ntawm tug TSWV kws yog Vaajtswv tug kaav lub ntuj hab lub nplajteb has tas, koj yuav tsi xaiv cov tuabneeg huv tebchaws Kana-aas nuav tej ntxhais lug rua kuv tug tub yuav ua quaspuj."},{"bible_id":"1726","chapter_code":"GEN.24","verse_code":"GEN.24.4","label":"4","content":"Koj yuavtsum moog rua tim kuv lub qub teb qub chaw hab yuav kuv cov kwvtij ib tug ntxhais lug rua kuv tug tub Ixaj ua quaspuj.\u201d"},{"bible_id":"1726","chapter_code":"GEN.24","verse_code":"GEN.24.5","label":"5","content":"Tabsis tug tubkhai nug has tas, \u201cYog has tas tug ntxhais tsi kaam nrug kuv lug rua tebchaws nuav, kuv yuav ua le caag? Yuav ca kuv coj koj tug tub moog nyob rua tim koj lub qub teb qub chaw los?\u201d"},{"bible_id":"1726","chapter_code":"GEN.24","verse_code":"GEN.24.6","label":"6","content":"Anplahaas teb has tas, \u201cKoj ncu ntsoov tsi xob coj kuv tug tub moog nyob rua tid le."},{"bible_id":"1726","chapter_code":"GEN.24","verse_code":"GEN.24.7","label":"7","content":"Tug TSWV kws yog Vaajtswv tug kws nyob sau ntuj, tub coj kuv tawm huv kuv txiv lub tsev hab huv kuv cov kwvtij lub tebchaws lug, hab nwg yuav muab lub tebchaws nuav pub rua kuv cov xeebntxwv lawv le nwg tau coglug tseg rua kuv lawm. Nwg yuav tso nwg tug timtswv ua koj ntej moog, kuas koj moog nrhav tau quaspuj rua kuv tug tub."},{"bible_id":"1726","chapter_code":"GEN.24","verse_code":"GEN.24.8","label":"8","content":"Yog tug ntxhais ntawd tsi kaam nrug koj lug, koj txhaj dlim ntawm kuv tej lug cog tseg nuav. Tabsis txwv tu nrho tsi pub koj coj kuv tug tub moog tid le.\u201d"},{"bible_id":"1726","chapter_code":"GEN.24","verse_code":"GEN.24.9","label":"9","content":"Yog le ntawd, tug tubkhai txhaj muab nwg txhais teg tso rua huv Anplahaas kws yog nwg tug tswv ceg puabtais, hab coglug ua lawv le Anplahaas tau has rua nwg lawm."},{"bible_id":"1726","chapter_code":"GEN.24","verse_code":"GEN.24.10","label":"10","content":"Tug tubkhai kws yog tug saib taagnrho Anplahaas lub cuabtaam, txhaj caab nwg tug tswv kaum tug ntxhuav thauj tej khoom muaj nqes, hab moog rua huv lub nroog kws Nahaus nyob peg tebchaws Mexuputamias saab qaumteb."},{"bible_id":"1726","chapter_code":"GEN.24","verse_code":"GEN.24.11","label":"11","content":"Thaus nwg moog txug peg lawm, nwg kuas cov ntxhuav txhus caug rua ntawm lub qhov tshij kws nyob rua ntawm saab ntug nroog. Thaus ntawd taabtom yuav tsaus ntuj, yog lub caij kws cov quaspuj tawm tuaj nqaa dlej."},{"bible_id":"1726","chapter_code":"GEN.24","verse_code":"GEN.24.12","label":"12","content":"Nwg thov Vaajtswv has tas, \u201cTug TSWV kws yog kuv tug tswv Anplahaas tug Vaajtswv, thov koj paab kuv kuas kuv teg num tav nub nua, hab ua lawv le tej lug kws koj tau cog tseg rua kuv tug tswv lawm."},{"bible_id":"1726","chapter_code":"GEN.24","verse_code":"GEN.24.13","label":"13","content":"Kuv taabtom nyob ntawm lub qhov tshij kws yog qhov chaw cov hluas nkauj huv lub nroog nuav tuaj nqaa dlej."},{"bible_id":"1726","chapter_code":"GEN.24","verse_code":"GEN.24.14","label":"14","content":"Thaus kuv has rua cov hluas nkauj ntawd ib tug tas, \u2018Thov txu koj lub hub dlej hab pub mivntsiv dlej rua kuv haus.\u2019 Yog nwg teb has tas, \u2018Haus mas, kuv tseem yuav ntaus dlej rua koj cov ntxhuav txhua tug haus hab,\u2019 ces thov kuas tug ntawd yog tug kws koj xaiv rua koj tug tubkhai Ixaj ntaag. Yog qhov nuav tshwmsim, kuv txhaj yuav paub has tas, koj ua lawv le koj tau coglug tseg rua kuv tug tswv lawm tag.\u201d"},{"bible_id":"1726","chapter_code":"GEN.24","verse_code":"GEN.24.15","label":"15","content":"Thaus kws tug tubkhai thov Vaajtswv tsi tau xaus, Lenpekas txawm kwv ib lub hub dlej sau xubpwg tuaj txug ndlua ntawd. Lenpekas yog Npethu-ees tug ntxhais, Npethu-ees yog Anplahaas tug kwv Nahaus hab Melikas obtug tug tub."},{"bible_id":"1726","chapter_code":"GEN.24","verse_code":"GEN.24.16","label":"16","content":"Lenpekas yog ib tug ntxhais kws zoo nkauj heev, hab nwg tseem yog nkaujxwb. Lenpekas txhaj nqeg moog rua nraag lub qhov tshij, ntaus dlej puv nkaus rua huv nwg lub hub, hab rov qaab lug."},{"bible_id":"1726","chapter_code":"GEN.24","verse_code":"GEN.24.17","label":"17","content":"Tug tubkhai txhaj dlha loo moog cuag Lenpekas hab has tas, \u201cKuv thov haus koj cov dlej mivntsiv.\u201d"},{"bible_id":"1726","chapter_code":"GEN.24","verse_code":"GEN.24.18","label":"18","content":"Lenpekas teb has tas, \u201cKuv tug tswv, koj ca le haus,\u201d Lenpekas txhaj txu plhuav lub hub sau nwg xubpwg lug tuav rua tug tubkhai ntawd haus."},{"bible_id":"1726","chapter_code":"GEN.24","verse_code":"GEN.24.19","label":"19","content":"Thaus nwg haus taag lawm, Lenpekas has tas, \u201cKuv yuav ntaus dlej lug rua koj cov ntxhuav haus kuas txaus.\u201d"},{"bible_id":"1726","chapter_code":"GEN.24","verse_code":"GEN.24.20","label":"20","content":"Nwg muab lub hub laub kag rua huv dlaab dlej rua cov tsaj ntawd haus taagnrho hab rov loo moog ntaus dlej lug ntxiv rua, nwg ua le ntawd rua tug tubkhai cov ntxhuav tau dlej haus txhua tug le."},{"bible_id":"1726","chapter_code":"GEN.24","verse_code":"GEN.24.21","label":"21","content":"Anplahaas tug tubkhai sawv ib caag saib, saib puas yog tug TSWV pub kuas nwg teg num tav los tsi yog."},{"bible_id":"1726","chapter_code":"GEN.24","verse_code":"GEN.24.22","label":"22","content":"Thaus kws Lenpekas ntaus dlej rua cov ntxhuav haus txaus lawm, tug tubkhai ntawd txhaj muab tau ib lub kauj ntswg kub nyaav ob txag hab ntaus nqe ntau heev, lug khawm rua Lenpekas qhovntswg hab muab ob lub paugteg kub nyaav kaum txaj rua Lenpekas coj ntawm ncej npaab."},{"bible_id":"1726","chapter_code":"GEN.24","verse_code":"GEN.24.23","label":"23","content":"Tug tubkhai txawm nug has tas, \u201cThov qha rua kuv saib koj txiv yog leejtwg. Huv nwg lub tsev puas muaj chaw txaus rua kuv cov tuabneeg hab kuv moog su mo nuav?\u201d"},{"bible_id":"1726","chapter_code":"GEN.24","verse_code":"GEN.24.24","label":"24","content":"Lenpekas teb has tas, \u201cKuv txiv yog Npethuyees kws yog Nahaus hab Milekas obtug tug tub ntaag."},{"bible_id":"1726","chapter_code":"GEN.24","verse_code":"GEN.24.25","label":"25","content":"Tom peb tsev muaj quavnyaab hab nyom qhuav ntau, hab nyob tod muaj chaw rua koj su huv tuabsi.\u201d"},{"bible_id":"1726","chapter_code":"GEN.24","verse_code":"GEN.24.26","label":"26","content":"Ces tug tubkhai ntawd txawm txhus caug ndlua hab pehawm tug TSWV."},{"bible_id":"1726","chapter_code":"GEN.24","verse_code":"GEN.24.27","label":"27","content":"Nwg has tas, \u201cUa tug TSWV kws yog kuv tug tswv Anplahaas tug Vaajtswv tsaug, Vaajtswv yog tug ncaaj nceeg hab ua lawv le nwg tau coglug tseg rua kuv tug tswv lawm tag. Tug TSWV yeej coj kuv kev ncaaj nraim tuaj rua ntawm kuv tug tswv cov kwvtij.\u201d"},{"bible_id":"1726","chapter_code":"GEN.24","verse_code":"GEN.24.28","label":"28","content":"Tug ntxhais ntawd txhaj rov qaab moog tsev hab pav zaaj nuav qha rua nwg nam hab nwg tsev tuabneeg noog."},{"bible_id":"1726","chapter_code":"GEN.24","verse_code":"GEN.24.29","label":"29","content":"Lenpekas muaj ib tug nug hu ua Lanpaas. Ces Lanpaas txawm tawm plawg rua nrau zoov hab dlha ncaaj nraim moog rua tom lub qhov tshij kws Anplahaas tug tubkhai nyob."},{"bible_id":"1726","chapter_code":"GEN.24","verse_code":"GEN.24.30","label":"30","content":"Thaus Lanpaas pum lub kauj ntswg hab ob lub paugteg kws nwg tug muam coj hab nov tej lug kws Lenpekas pav qha rua leej nam has tas, yog tug txivneej ntawd has rua nwg, Lanpaas txhaj le moog cuag Anplahaas tug tubkhai kws sawv nrug nwg cov ntxhuav nyob ze ntawm lub qhov tshij,"},{"bible_id":"1726","chapter_code":"GEN.24","verse_code":"GEN.24.31","label":"31","content":"hab has tas, \u201cKoj ca le nrug kuv moog tom tsev. Koj yog tug kws tau txais tug TSWV txuj koob moov lawm. Vim le caag koj tseem yuav sawv ntawm nuav ua dlaabtsi? Kuv tub tu tau txaaj chaw rua koj su tom kuv tsev, hab nyob tod yeej muaj chaw rua koj cov ntxhuav huv tuabsi.\u201d"},{"bible_id":"1726","chapter_code":"GEN.24","verse_code":"GEN.24.32","label":"32","content":"Yog le ntawd, tug tubkhai ntawd txhaj moog rua tom Lanpaas tsev, hab Lanpaas txhaj tsaws tej nraa ntxhuav ca, muab quavnyaab hab nyom qhuav rua cov ntxhuav noj. Ces nwg nqaa dlej lug rua Anplahaas tug tubkhai hab nwg cov tuabneeg ntxuav kutaw."},{"bible_id":"1726","chapter_code":"GEN.24","verse_code":"GEN.24.33","label":"33","content":"Thaus rau tau mo lawm, tug tubkhai ntawd has tas, \u201cKuv yuav tsi noj pluag mo nuav moog txug thaus kuv has taag tej lug kws kuv yuav has rua koj tsaiv.\u201d Lanpaas teb has tas, \u201cKoj muaj lug dlaabtsi los ca le has.\u201d"},{"bible_id":"1726","chapter_code":"GEN.24","verse_code":"GEN.24.34","label":"34","content":"Nwg teb has tas, \u201cKuv yog Anplahaas tug tubkhai."},{"bible_id":"1726","chapter_code":"GEN.24","verse_code":"GEN.24.35","label":"35","content":"Tug TSWV foom koob moov ntau kawg nkaus rua kuv tug tswv hab nwg yog ib tug tuabneeg npluanuj heev. Tug TSWV pub rua kuv tug tswv muaj yaaj, muaj tshis, muaj nyuj, muaj nyaj, muaj kub, muaj tubqhe hab ntxhais qhev, muaj ntxhuav hab muaj neeg luav coob kawg le."},{"bible_id":"1726","chapter_code":"GEN.24","verse_code":"GEN.24.36","label":"36","content":"Xalas kws yog kuv tug tswv tug quaspuj tub laug heev lawm los nwg tseem yug tau ib tug tub rua kuv tug tswv hab, mas kuv tug tswv muab taagnrho nwg lub cuabtaam rua tug tub ntawd."},{"bible_id":"1726","chapter_code":"GEN.24","verse_code":"GEN.24.37","label":"37","content":"Kuv tug tswv kuas kuv coglug has tas kuv yuavtsum noog nwg tej lug saamfwm. Nwg has tas, \u2018Tsi xob moog yuav cov tuabneeg kws nyob huv tebchaws Kana-aas nuav tej ntxhais lug rua kuv tug tub ua quaspuj hlo le."},{"bible_id":"1726","chapter_code":"GEN.24","verse_code":"GEN.24.38","label":"38","content":"Koj ca le moog lawm tim kuv txiv tsev tuabneeg, moog cuag kuv cov kwvtij, hab xaiv ib tug quaspuj lug rua kuv tug tub Ixaj yuav.\u2019"},{"bible_id":"1726","chapter_code":"GEN.24","verse_code":"GEN.24.39","label":"39","content":"Hab kuv nug kuv tug tswv has tas, \u2018Yog tug ntxhais tsi kaam nrug kuv lug nua, kuv yuav ua le caag?\u2019"},{"bible_id":"1726","chapter_code":"GEN.24","verse_code":"GEN.24.40","label":"40","content":"Nwg teb has tas, \u2018Tug TSWV kws kuv yeej ibtxwm noog nwg lug, yuav tso ib tug timtswv nrug koj moog hab yuav ua kuas koj teg num tav. Koj yuav moog yuav tau kuv txiv tsev tuabneeg ib tug ntxhais lug rua kuv tug tub ua quaspuj."},{"bible_id":"1726","chapter_code":"GEN.24","verse_code":"GEN.24.41","label":"41","content":"Tsuas yog muaj tuab qho ua rua koj dlim ntawm kuv lu lug cog tseg xwb, yog koj moog has kuv cov kwvtij tsi kaam, ces koj txhaj yuav dlim ntawm kuv cov lug cog tseg nuav.\u2019"},{"bible_id":"1726","chapter_code":"GEN.24","verse_code":"GEN.24.42","label":"42","content":"\u201cNub nua thaus kuv tuaj txug rua ntawm lub qhov tshij, kuv thov Vaajtswv has tas, \u2018Tug TSWV kws yog kuv tug tswv Anplahaas tug Vaajtswv, thov koj paab kuas teg num kws kuv tuaj ua nuav tav."},{"bible_id":"1726","chapter_code":"GEN.24","verse_code":"GEN.24.43","label":"43","content":"Kuv nyob ntawm lub qhov tshij nuav. Thaus ib tug hluas nkauj tawm tuaj kwv dlej, kuv yuav thov kuas nwg muab dlej huv nwg lub hub pub rua kuv haus."},{"bible_id":"1726","chapter_code":"GEN.24","verse_code":"GEN.24.44","label":"44","content":"Yog nwg txaus sab muab rua kuv haus hab nwg tseem moog ntaus dlej lug pub rua kuv cov ntxhuav haus huv tuabsi, ces thov kuas nwg yog tug kws koj xaiv rua kuv tug tswv tug tub yuav ua quaspuj ntaag.\u2019"},{"bible_id":"1726","chapter_code":"GEN.24","verse_code":"GEN.24.45","label":"45","content":"Thaus kuv tseem thov Vaajtswv tuabywv huv kuv lub sab tsi tau taag, kuv txawm pum Lenpekas kwv ib lub hub sau nwg xubpwg hab nqeg moog ntaus dlej huv lub qhov tshij. Kuv txhaj has rua nwg has tas, \u2018Thov pub mivntsiv dlej rua kuv haus.\u2019"},{"bible_id":"1726","chapter_code":"GEN.24","verse_code":"GEN.24.46","label":"46","content":"Nwg txhaj txu kag nwg hub dlej sau xubpwg lug hab has tas, \u2018Haus mas, kuv tseem yuav ntaus dlej rua koj cov ntxhuav haus huv tuabsi hab.\u2019 Yog le ntawd, kuv txhaj tau haus, hab nwg ntaus dlej pub rua kuv cov ntxhuav haus huv tuabsi."},{"bible_id":"1726","chapter_code":"GEN.24","verse_code":"GEN.24.47","label":"47","content":"Kuv nug nwg has tas, \u2018Koj txiv yog leejtwg?\u2019 Hab nwg teb has tas, \u2018Kuv txiv yog Npethuyees kws yog Nahaus hab Milekas obtug tug tub.\u2019 Kuv txhaj muab lub kauj ntswg kub khawm nwg qhovntswg hab muab ob lub paugteg rua nwg coj ntawm nwg ncej npaab."},{"bible_id":"1726","chapter_code":"GEN.24","verse_code":"GEN.24.48","label":"48","content":"Kuv txhaj txhus caug ndlua pehawm hab ua tug TSWV kws yog kuv tug tswv Anplahaas tug Vaajtswv tsaug, nwg yog tug kws coj kuv kev ncaaj nraim tuaj rua ntawm kuv tug tswv cov kwvtij, yog qhov chaw kws kuv tuaj nrhav tau tug txhais rua kuv tug tswv tug tub."},{"bible_id":"1726","chapter_code":"GEN.24","verse_code":"GEN.24.49","label":"49","content":"Nwgnuav yog mej zoo sab hab ua ncaaj rua kuv tug tswv, ces thov qha rua kuv paub, yog tsi tau los thov qha rua kuv paub, kuas kuv txhaj paub txav txim sab has tas yuav ua le caag.\u201d"},{"bible_id":"1726","chapter_code":"GEN.24","verse_code":"GEN.24.50","label":"50","content":"Lanpaas hab Npethuyees teb has tas, \u201cQhov nuav yeej yog Vaajtswv pum zoo lawm, peb tsi pum qaab yuav has tau le caag rua koj."},{"bible_id":"1726","chapter_code":"GEN.24","verse_code":"GEN.24.51","label":"51","content":"Lenpekas nyob ntawd, koj ca le coj nwg moog. Ca nwg ua koj tug tswv tug tub tug quaspuj lawv le tug TSWV tau has tseg ca lawm.\u201d"},{"bible_id":"1726","chapter_code":"GEN.24","verse_code":"GEN.24.52","label":"52","content":"Thaus Anplahaas tug tubkhai nov tej lug nuav lawm, nwg txhus caug ndlua pehawm tug TSWV."},{"bible_id":"1726","chapter_code":"GEN.24","verse_code":"GEN.24.53","label":"53","content":"Ces nwg txawm muab tej rig tsho, tej nyaj hab tej saw kub lug rua Lenpekas. Hab nwg tseem muab tau tej khoom pub kws muaj nqes heev rua Lenpekas tug nug hab muab rua nwg nam."},{"bible_id":"1726","chapter_code":"GEN.24","verse_code":"GEN.24.54","label":"54","content":"Ces Anplahaas tug tubkhai hab cov tuabneeg kws nrug nwg tuaj, txawm noj haus hab pw ib mos qhov ntawd. Taagkig kaaj ntug, tug tubkhai has tas, \u201cThov tso kuv rov qaab moog cuag kuv tug tswv.\u201d"},{"bible_id":"1726","chapter_code":"GEN.24","verse_code":"GEN.24.55","label":"55","content":"Tabsis Lenpekas tug nug hab nwg nam teb has tas, \u201cThov ca tug ntxhais nrug peb nyob xyaa yim nub lossis kaum nub ntxiv tsaiv, nwg maam nrug mej moog.\u201d"},{"bible_id":"1726","chapter_code":"GEN.24","verse_code":"GEN.24.56","label":"56","content":"Tabsis tug tubkhai teb has tas, \u201cMej tsi xob cheem kuv nyob. Tug TSWV tub ua rua kuv teg num kws kuv taug kev tuaj nuav tav taag lawm, thov tso kuv rov moog cuag kuv tug tswv.\u201d"},{"bible_id":"1726","chapter_code":"GEN.24","verse_code":"GEN.24.57","label":"57","content":"Obtug teb has tas, \u201cCa peb hu tug ntxhais lug nug saib nwg has le caag.\u201d"},{"bible_id":"1726","chapter_code":"GEN.24","verse_code":"GEN.24.58","label":"58","content":"Yog le ntawd, obtug txawm hu Lenpekas lug nug has tas, \u201cKoj puas zoo sab nrug tug txivneej nuav moog?\u201d Lenpekas teb has tas, \u201cKuv yuav moog.\u201d"},{"bible_id":"1726","chapter_code":"GEN.24","verse_code":"GEN.24.59","label":"59","content":"Yog le ntawd, obtug txhaj le tso Lenpekas hab tug ntxhais qhev laug kws ibtxwm tu Lenpekas nrug Anplahaas tug tubkhai hab nwg cov tuabneeg moog."},{"bible_id":"1726","chapter_code":"GEN.24","verse_code":"GEN.24.60","label":"60","content":"Ces puab txawm foom koob moov rua Lenpekas le nuav: \u201cTug muam, thov kuas koj muaj tub muaj ki ntau txheeb ntau vaam leej; Thov kuas koj cov xeebntxwv txeeb tau puab cov yeebncuab tej nroog!\u201d"},{"bible_id":"1726","chapter_code":"GEN.24","verse_code":"GEN.24.61","label":"61","content":"Ces Lenpekas hab nwg cov ntxhais qhev txhaj caij ntxhuav nrug Anplahaas tug tubkhai, sawv kev moog tsev lawm."},{"bible_id":"1726","chapter_code":"GEN.24","verse_code":"GEN.24.62","label":"62","content":"Ixaj taabtom tuaj txug ntawm lub taj suabpuam  ntawm \u201cLub Qhov Tshij Kws Yog Tug Muaj Sa Nyob Hab Tug Pum Kuv\u201d hab nwg tuaj nyob rua huv tebchaws Kana-aas saab qaabteb."},{"bible_id":"1726","chapter_code":"GEN.24","verse_code":"GEN.24.63","label":"63","content":"Thaus yuav tsaus ntuj Ixaj txawm tawm moog ncig ua si tom teb hab nwg pum ib paab ntxhuav taug kev lug."},{"bible_id":"1726","chapter_code":"GEN.24","verse_code":"GEN.24.64","label":"64","content":"Thaus Lenpekas pum dlheev Ixaj, nwg txawm nqeg sau nwg tug ntxhuav nrausqaum lug,"},{"bible_id":"1726","chapter_code":"GEN.24","verse_code":"GEN.24.65","label":"65","content":"hab nug Anplahaas tug tubkhai has tas, \u201cTug txivneej kws taabtom taug kev tuaj rua ntawm peb nuav yog leejtwg?\u201d Tug tubkhai teb has tas, \u201cNwg yog kuv tug tswv ntaag.\u201d Yog le ntawd, Lenpekas txawm muab phuam lug npug nwg lub ntsejmuag."},{"bible_id":"1726","chapter_code":"GEN.24","verse_code":"GEN.24.66","label":"66","content":"Tug tubkhai txhaj qha txhua yaam kws nwg moog ua tav taag lug rua Ixaj noog."},{"bible_id":"1726","chapter_code":"GEN.24","verse_code":"GEN.24.67","label":"67","content":"Ces Ixaj txhaj coj Lenpekas moog rua huv lub tsevntaub kws thaus Xalas kws yog nwg nam nyob, hab Lenpekas tau lug ua Ixaj tug quaspuj. Ixaj hlub Lenpekas heev, txawm yog nwg nam tuag lawm los nwg rov muaj kev kaaj sab tuaj."},{"bible_id":"1726","chapter_code":"GEN.25","verse_code":"GEN.25.1","label":"1","content":"Anplahaas yuav dlua ib tug quaspuj tshab, nwg lub npe hu ua Ketulas."},{"bible_id":"1726","chapter_code":"GEN.25","verse_code":"GEN.25.2","label":"2","content":"Ketulas yug tau Xeelas, Yausaas, Medas, Midias, Isanpas hab Suas rua Anplahaas."},{"bible_id":"1726","chapter_code":"GEN.25","verse_code":"GEN.25.3","label":"3","content":"Yausaas yog Senpas hab Dedaas obtug txiv, hab Dedaas cov xeebntxwv yog cov Asulees, cov Letusees hab cov Le-umees."},{"bible_id":"1726","chapter_code":"GEN.25","verse_code":"GEN.25.4","label":"4","content":"Midias cov tub yog Efas, Efelas, Hanauj, Anpidas hab Eladas. Taagnrho cov nuav puavleej yog Ketulas cov xeebntxwv."},{"bible_id":"1726","chapter_code":"GEN.25","verse_code":"GEN.25.5","label":"5","content":"Anplahaas tso txhua yaam kws yog nwg tej qubtxeeg qubteg rua Ixaj,"},{"bible_id":"1726","chapter_code":"GEN.25","verse_code":"GEN.25.6","label":"6","content":"tabsis thaus Anplahaas tseem ua neej nyob, nwg tub muab nwg lub cuabtaam ibtxha faib rua nwg ob tug nam yau tej tub lawm hab. Ces nwg txhaj muab cov tub nuav cais moog nyob rua saab nubtuaj, kuas nyob nrug dleb ntawm nwg tug tub Ixaj."},{"bible_id":"1726","chapter_code":"GEN.25","verse_code":"GEN.25.7","label":"7","content":"Anplahaas ua neej nyob tau ib puas xyaa caum tsib xyoos."},{"bible_id":"1726","chapter_code":"GEN.25","verse_code":"GEN.25.8","label":"8","content":"Anplahaas txawm tuag thaus nwg muaj noobnyoog laug lawm, nwg yog ib tug tuabneeg laug hab muaj noobnyoog nyob ntev heev; nwg maam tuag moog nrug nwg tej kwvtij hab nwg tej yawmkoob kws tub xub tuag lawm nyob."},{"bible_id":"1726","chapter_code":"GEN.25","verse_code":"GEN.25.9","label":"9","content":"Nwg ob tug tub, Ixaj hab Yisamayees coj Anplahaas lub cev moog log rua huv lub Qhov tsua Makepelas kws nyob ze rua ntawm Maales saab nubtuaj, huv Xauhas tug tub Efaloos kws yog tuabneeg Hitis thaaj teb."},{"bible_id":"1726","chapter_code":"GEN.25","verse_code":"GEN.25.10","label":"10","content":"Yaav nraag ntej Anplahaas tub yuav thaaj teb nuav lug ntawm cov tuabneeg Hitis lawm, puab txhaj kwv Anplahaas moog log nrug Xalas kws yog nwg tug quaspuj ua ke rua huv."},{"bible_id":"1726","chapter_code":"GEN.25","verse_code":"GEN.25.11","label":"11","content":"Tom qaab kws Anplahaas tuag lawm, Vaajtswv tau foom koob moov rua nwg tug tub Ixaj. Thaus ntawd Ixaj nyob ze ntawm \u201cLub Qhov Tshij Kws Yog Tug Muaj Sa Nyob Hab Tug Pum Kuv.\u201d"},{"bible_id":"1726","chapter_code":"GEN.25","verse_code":"GEN.25.12","label":"12","content":"Ntawm nuav yog has txug Anplahaas tug tub Yisamayees caajceg kws yog Xalas tug ntxhais qhev Hankas kws yog tuabneeg Iziv yug rua Anplahaas."},{"bible_id":"1726","chapter_code":"GEN.25","verse_code":"GEN.25.13","label":"13","content":"Yisamayees muaj kaum ob tug tub, hab teev puab tej npe ib tug zuj zug kws yog pib tug tub hlub moog txug tug tub ntxawg muaj lawv le nuav: Nenpayaus, Kedas, Anpees, Mixames,"},{"bible_id":"1726","chapter_code":"GEN.25","verse_code":"GEN.25.14","label":"14","content":"Misemas, Dumas, Maxas,"},{"bible_id":"1726","chapter_code":"GEN.25","verse_code":"GEN.25.15","label":"15","content":"Hadas, Temas, Yetus, Nafises hab Kedemas."},{"bible_id":"1726","chapter_code":"GEN.25","verse_code":"GEN.25.16","label":"16","content":"Puab yog yawmkoob ntawm kaum ob xeem tuabneeg, hab puab muab puab tej zog hab tej chaw nyob tis npe lawv le puab tej npe."},{"bible_id":"1726","chapter_code":"GEN.25","verse_code":"GEN.25.17","label":"17","content":"Yisamayees muaj noobnyoog ib puas peb caug xyaa xyoo rua thaus nwg tuag moog nrug nwg tej kwvtij, tej yawmkoob kws tub xub tuag ua ntej lawm nyob."},{"bible_id":"1726","chapter_code":"GEN.25","verse_code":"GEN.25.18","label":"18","content":"Yisamayees cov xeebntxwv nyob rua huv cheebtsaam nruab nraab ntawm Havilas hab Sules kws ze tebchaws Iziv saab nubtuaj ntawm txujkev moog rua peg tebchaws Axilias. Puab nyob puab rua ib qho tsi xyaw puab cov kwvtij kws yog Anplahaas cov xeebntxwv."},{"bible_id":"1726","chapter_code":"GEN.25","verse_code":"GEN.25.19","label":"19","content":"Ntawm nuav yog has txug Anplahaas tug tub Ixaj lub neej."},{"bible_id":"1726","chapter_code":"GEN.25","verse_code":"GEN.25.20","label":"20","content":"Ixaj noobnyoog muaj plaub caug xyoo rua thaus nwg yuav Lanpaas tug muam Lenpekas kws yog Npethuyees tug ntxhais lug ua quaspuj. Npethuyees yog tuabneeg Alamees kws nyob peg tebchaws Mexuputamias."},{"bible_id":"1726","chapter_code":"GEN.25","verse_code":"GEN.25.21","label":"21","content":"Vim Lenpekas yeej ibtxwm xeeb tsi taug tub le, Ixaj txhaj thov tug TSWV pub mivnyuas rua Lenpekas. Tug TSWV txhaj teb Ixaj tej lug thov, hab Lenpekas txawm xeeb tub lawm."},{"bible_id":"1726","chapter_code":"GEN.25","verse_code":"GEN.25.22","label":"22","content":"Lenpekas suab ob tug mivnyuas ntxaib. Thaus tseem tsi tau yug, obtug ib leeg tub tuam ib leeg huv leej nam plaab lawm. Lenpekas txhaj has tas, \u201cVim le caag muaj tej yaam xwmtxheej zoo le nuav rua kuv?\u201d Yog le ntawd, nwg txhaj nug tug TSWV saib yog vim le caag."},{"bible_id":"1726","chapter_code":"GEN.25","verse_code":"GEN.25.23","label":"23","content":"Tug TSWV has rua Lenpekas tas, \u201cMuaj ob tsaav tuabneeg nyob huv koj plaab; Koj yuav yug tau ob tsaav tuabneeg kws yuav sis tawmtsaam. Ib tug yuav muaj zug tshaaj ib tug, tug tij yuav ua tug kwv qhev.\u201d"},{"bible_id":"1726","chapter_code":"GEN.25","verse_code":"GEN.25.24","label":"24","content":"Thaus txug caij yug lawm, Lenpekas txhaj yug tau ob tug tub ntxaib."},{"bible_id":"1726","chapter_code":"GEN.25","verse_code":"GEN.25.25","label":"25","content":"Thawj tug tub nqaj tawv lab, hab tuaj plaub nplwg loo zoo le lub tsho ntev kws muab tej plaub tsaj ua. Yog le ntawd, txhaj tis nwg lub npe hu ua Exaus."},{"bible_id":"1726","chapter_code":"GEN.25","verse_code":"GEN.25.26","label":"26","content":"Thaus kws yug tau tug kwv, tug kwv tuav rawv Exaus lub laujtaws. Yog le ntawd, txhaj tis nwg lub npe hu ua Yakhauj.  Ixaj noobnyoog muaj rau caum xyoo rua thaus kws Lenpekas yug tau ob tug tub ntxaib ntawd."},{"bible_id":"1726","chapter_code":"GEN.25","verse_code":"GEN.25.27","label":"27","content":"Thaus ob tug tub ntawd luj hlub tav hluas lawm, Exaus yog ib tug kws txawj tua nqaj, nwg yog ib tug tuabneeg nyam plhob haav zoov heev, tabsis Yakhauj yog ib tug tuabneeg ncauj lug tsawg hab nwg nyam nyob huv tsev xwb."},{"bible_id":"1726","chapter_code":"GEN.25","verse_code":"GEN.25.28","label":"28","content":"Ixaj nyam Exaus dlua, rua qhov Ixaj nyam noj tej nqaj tsaj qus kws Exaus moog plhob tua tau lug, tabsis Lenpekas nyam Yakhauj dlua."},{"bible_id":"1726","chapter_code":"GEN.25","verse_code":"GEN.25.29","label":"29","content":"Muaj ib nub thaus Yakhauj taabtom hau mivntsiv taum rua huv qhovcub, Exaus moog plhob tua nqaj lug txug. Nwg tshaib plaab heev"},{"bible_id":"1726","chapter_code":"GEN.25","verse_code":"GEN.25.30","label":"30","content":"hab nwg has rua Yakhauj tas, \u201cKuv tshaib plaab heev lawm, thov muab koj laujkaub taum lab mivntsiv pub rua kuv noj.\u201d (Tub yog vim le ntawd txhaj muab nwg tis npe hu ua Edoos.)"},{"bible_id":"1726","chapter_code":"GEN.25","verse_code":"GEN.25.31","label":"31","content":"Yakhauj teb has tas, \u201cYog koj muab koj lub meejmom kws yog tijlaug rua kuv, kuv txhaj yuav pub rua koj noj.\u201d"},{"bible_id":"1726","chapter_code":"GEN.25","verse_code":"GEN.25.32","label":"32","content":"Exaus teb has tas, \u201cUa le los mas! Kuv tub yuav tuag tshaib ntawm nuav, lub nyuas meejmom ua tij yuav muaj qaabhau dlaabtsi rua kuv?\u201d"},{"bible_id":"1726","chapter_code":"GEN.25","verse_code":"GEN.25.33","label":"33","content":"Yakhauj teb has tas, \u201cKoj yuavtsum xub coglug ua ntej rua kuv has tas, koj yuavtsum muab lub meejmom ua tij ntawd rua kuv tsaiv.\u201d Exaus txhaj coglug tseg hab muab nwg lub meejmom ua tijlaug rua Yakhauj."},{"bible_id":"1726","chapter_code":"GEN.25","verse_code":"GEN.25.34","label":"34","content":"Ces Yakhauj txawm muab mivntsiv ncuav hab mivntsiv taum rua Exaus. Thaus nwg noj taag, ces nwg txawm sawv moog lawm. Qhov ntawd tub yog Exaus ua saib tsi taug nwg lub meejmom tijlaug."},{"bible_id":"1726","chapter_code":"GEN.26","verse_code":"GEN.26.1","label":"1","content":"Rov muaj dlua kev tshaib nqhes nyob huv lub tebchaws ntawd, ib yaam le tam kws thaus Anplahaas tseem ua neej nyob. Ixaj txhaj le moog cuag Anpimelej kws yog cov Filitees tug Vaajntxwv huv lub nroog Kelas."},{"bible_id":"1726","chapter_code":"GEN.26","verse_code":"GEN.26.2","label":"2","content":"Tug TSWV lug tshwm rua Ixaj pum hab has rua nwg tas, \u201cKoj tsi xob tsiv moog rua nraag tebchaws Iziv; nyob tuabywv huv lub tebchaws nuav ntawm thaaj chaw kws kuv qha rua koj nyob."},{"bible_id":"1726","chapter_code":"GEN.26","verse_code":"GEN.26.3","label":"3","content":"Nyob tuabywv ntawm nuav xwb, kuv yuav nrug nraim koj nyob hab foom koob moov rua koj. Kuv yuav muab taagnrho lub tebchaws nuav pub rua koj hab koj cov xeebntxwv. Kuv yuav ncu ntsoov tej lug kws kuv cog tseg rua koj txiv Anplahaas lawm."},{"bible_id":"1726","chapter_code":"GEN.26","verse_code":"GEN.26.4","label":"4","content":"Kuv yuav pub kuas koj muaj xeebntxwv coob npaum le tej nubqub sau nruab ntug, hab kuv yuav muab taagnrho lub tebchaws nuav pub rua puab. Hab kuv yuav foom koob moov ntawm koj cov xeebntxwv moog rua txhua tsaav tuabneeg kws nyob thoob nplajteb."},{"bible_id":"1726","chapter_code":"GEN.26","verse_code":"GEN.26.5","label":"5","content":"Kuv yuav foom koob moov rua koj, rua qhov Anplahaas noog kuv lug, hab coj lawv le kuv tej kevcai hab tej lug saamfwm txhua lu.\u201d"},{"bible_id":"1726","chapter_code":"GEN.26","verse_code":"GEN.26.6","label":"6","content":"Yog le ntawd, Ixaj txhaj nyob tuabywv huv lub nroog Kelas."},{"bible_id":"1726","chapter_code":"GEN.26","verse_code":"GEN.26.7","label":"7","content":"Thaus cov txivneej kws nyob huv lub nroog ntawd nug txug Ixaj tug quaspuj, nwg teb puab has tas, Lenpekas yog nwg tug muam xwb. Nwg tsi kaam qha has tas, Lenpekas yog nwg tug quaspuj, rua qhov Lenpekas zoo nkauj heev, Ixaj ntshai nyob tsaam cov txivneej kws nyob huv lub nroog ntawd tua nwg povtseg hab yuav Lenpekas."},{"bible_id":"1726","chapter_code":"GEN.26","verse_code":"GEN.26.8","label":"8","content":"Thaus Ixaj hab Lenpekas tseem nyob huv lub nroog ntawd Vaajntxwv Anpimelej nyob huv tsev xauj ntawm qhovrais pum Ixaj hab Lenpekas obtug taabtom sis tawb."},{"bible_id":"1726","chapter_code":"GEN.26","verse_code":"GEN.26.9","label":"9","content":"Anpimelej txhaj tso tuabneeg moog has rua Ixaj has tas, \u201cLenpekas tub yog koj tug quaspuj ntaag los sav! Vim le caag koj tseem has tas, nwg yog koj tug muam xwb?\u201d Ixaj teb vaajntxwv has tas, \u201cYog kuv qha rua suavdlawg has tas nwg yog kuv tug quaspuj, nyob tsaam muaj tuabneeg sab phem muab kuv tua povtseg hab yuav Lenpekas.\u201d"},{"bible_id":"1726","chapter_code":"GEN.26","verse_code":"GEN.26.10","label":"10","content":"Anpimelej rov has tas, \u201cYog le caag koj txhaj ua le nuav rua peb? Yog kuv cov pejxeem ib tug txivneej ca le moog nrug koj tug quaspuj pw, ces koj yog tug kws coj txujkev txhum ntawd lug rua peb.\u201d"},{"bible_id":"1726","chapter_code":"GEN.26","verse_code":"GEN.26.11","label":"11","content":"Anpimelej txhaj ceebtoom rua nwg cov pejxeem has tas: \u201cYog leejtwg laam moog zig tug txivneej nuav tug quaspuj, mas yuav muab tug ntawd tua povtseg.\u201d"},{"bible_id":"1726","chapter_code":"GEN.26","verse_code":"GEN.26.12","label":"12","content":"Ixaj cog qoobloo rua huv lub tebchaws ntawd, hab xyoo ntawd nwg sau tau qoob ntau tshaaj cov noob kws nwg cog lawm ib puas npaug, rua qhov tug TSWV foom koob moov rua nwg."},{"bible_id":"1726","chapter_code":"GEN.26","verse_code":"GEN.26.13","label":"13","content":"Ixaj vaammeej zuj zug hab ua ib tug tuabneeg npluanuj heev."},{"bible_id":"1726","chapter_code":"GEN.26","verse_code":"GEN.26.14","label":"14","content":"Rua qhov Ixaj muaj tej tsaj txhu kws yog yaaj hab nyuj coob, hab nwg tseem muaj tubkhai coob kawg le, txhaj ua rua cov tuabneeg Filitees khib heev."},{"bible_id":"1726","chapter_code":"GEN.26","verse_code":"GEN.26.15","label":"15","content":"Puab txhaj muab tej qhov tshij kws nwg txiv Anplahaas cov tubkhai khawb thaus nwg tseem ua neej nyob txhub taag huv tuabsi lawm."},{"bible_id":"1726","chapter_code":"GEN.26","verse_code":"GEN.26.16","label":"16","content":"Ces Anpimelej txhaj has rua Ixaj tas, \u201cKoj ca le tsiv tawm huv peb lub tebchaws nuav moog, rua qhov koj muaj fwjchim tshaaj peb lawm.\u201d"},{"bible_id":"1726","chapter_code":"GEN.26","verse_code":"GEN.26.17","label":"17","content":"Yog le ntawd, Ixaj txhaj tsiv tawm huv lub nroog ntawd hab moog tsaa tsevntaub nyob rua huv lub Haav Kelas, nwg nyob qhov ntawd tau ib ntus."},{"bible_id":"1726","chapter_code":"GEN.26","verse_code":"GEN.26.18","label":"18","content":"Nwg txhaj le rov qaab khawb cov qhov tshij kws thaus u nwg txiv Anplahaas khawb ca lawm dlua ib zag ntxiv, rua qhov tom qaab kws Anplahaas tuag lawm, cov Filitees tau tuaj muab tej qhov tshij ntawd txhub taag lawm. Ixaj tis npe rua cov qhov tshij nuav lawv le tej qub npe kws thaus nwg txiv tis rua lawm."},{"bible_id":"1726","chapter_code":"GEN.26","verse_code":"GEN.26.19","label":"19","content":"Ixaj cov tubkhai moog khawb ib lub qhov tshij huv lub haav ntawd hab txawm muaj dlej txhawv tawm lug."},{"bible_id":"1726","chapter_code":"GEN.26","verse_code":"GEN.26.20","label":"20","content":"Ces cov tuabneeg yug yaaj huv lub nroog Kelas tuaj nrug Ixaj cov tuabneeg yug yaaj sis txeeb hab has tas, \u201cCov qhov tshij nuav yog peb tug.\u201d Yog le ntawd, Ixaj txhaj muab lub qhovdlej ntawd tis npe hu ua, \u201cSis Txeeb.\u201d"},{"bible_id":"1726","chapter_code":"GEN.26","verse_code":"GEN.26.21","label":"21","content":"Ixaj cov tubkhai rov khawb dlua ib lub qhov tshij, hab puab tseem rov txeeb lub qhov tshij ntawd dlua, yog le ntawd, nwg txhaj tis npe rua lub qhov tshij ntawd hu ua, \u201cSis Ntxub.\u201d"},{"bible_id":"1726","chapter_code":"GEN.26","verse_code":"GEN.26.22","label":"22","content":"Nwg txhaj tsiv tawm ntawm thaaj chaw ntawd moog khawb dlua ib lub qhov tshij. Nyob qhov ntawd puab tsi muaj kev sis caav sis tshe txug lub qhov tshij nuav ntxiv lawm, yog le ntawd, nwg txhaj tis npe rua lub qhov tshij ntawd hu ua \u201cMuaj Aav Dlaav.\u201d Nwg has tas, \u201cNwgnuav tug TSWV pub peb muaj aav dlaav nyob huv lub tebchaws nuav, hab peb yuav muaj kev vaammeej nyob ntawm nuav moog le.\u201d"},{"bible_id":"1726","chapter_code":"GEN.26","verse_code":"GEN.26.23","label":"23","content":"Ixaj txhaj tawm ntawm qhov chaw ntawd hab moog rua tom Npesenpas."},{"bible_id":"1726","chapter_code":"GEN.26","verse_code":"GEN.26.24","label":"24","content":"Mo ntawd tug TSWV txhaj lug tshwm rua nwg pum hab has rua nwg tas, \u201cKuv yog koj txiv Anplahaas tug Vaajtswv ntaag. Koj tsi xob ntshai, kuv nrug nraim koj nyob. Kuv yuav foom koob moov rua koj hab pub rua koj muaj xeebntxwv coob lawv le kuv tau coglug rua kuv tug tubkhai Anplahaas lawm.\u201d"},{"bible_id":"1726","chapter_code":"GEN.26","verse_code":"GEN.26.25","label":"25","content":"Ixaj txhaj teeb tau ib lub thaaj rua ntawd hab pehawm tug TSWV. Ces nwg txawm tsaa nwg lub tsevntaub nyob rua qhov ntawd, hab nwg cov tubkhai rov khawb dlua ib lub qhov tshij."},{"bible_id":"1726","chapter_code":"GEN.26","verse_code":"GEN.26.26","label":"26","content":"Anpimelej coj Ahuxas kws yog nwg tug tuavxaam hab Fikaules kws yog nwg tug thawj tubrog nrug nwg tuaj cuag Ixaj."},{"bible_id":"1726","chapter_code":"GEN.26","verse_code":"GEN.26.27","label":"27","content":"Ixaj txhaj nug has tas, \u201cVim le caag nwgnuav mej txhaj tuaj cuag kuv? Yaav nraag ntej mej tub tsi nrug kuv ua phoojywg hab mej tub ntab kuv tawm huv mej lub tebchaws lawm?\u201d"},{"bible_id":"1726","chapter_code":"GEN.26","verse_code":"GEN.26.28","label":"28","content":"Puab teb has tas, \u201cNwgnuav peb paub has tas muaj tug TSWV nrug nraim koj nyob, hab peb xaav has tas tsimnyog peb yuavtsum tau lug sis has kuas hum hab coglug rua koj. Peb xaav kuas koj coglug rua peb"},{"bible_id":"1726","chapter_code":"GEN.26","verse_code":"GEN.26.29","label":"29","content":"has tas, koj yuav tsi ua phem rua peb, ib yaam le peb tsi tau ua phem rua koj. Peb yeej ua zoo rua koj hab tso koj moog kaaj sab lug. Peb paub has tas nwgnuav tug TSWV foom koob moov rua koj lawm.\u201d"},{"bible_id":"1726","chapter_code":"GEN.26","verse_code":"GEN.26.30","label":"30","content":"Ixaj txhaj npaaj tau ib rooj mov rua puab, puab txhaj noj hab haus txaus nkaus."},{"bible_id":"1726","chapter_code":"GEN.26","verse_code":"GEN.26.31","label":"31","content":"Taagkig sawv ntxuv puab peb leeg ntawd nyag lug leeg nyag lug hab nas homthawj rua nyag dlaim ntawv. Ces Ixaj txhaj xaa puab sawv kev moog tsev kaaj sab lug lawm."},{"bible_id":"1726","chapter_code":"GEN.26","verse_code":"GEN.26.32","label":"32","content":"Nub ntawd Ixaj cov tubkhai txhaj lug pav qha rua nwg has txug lub qhov tshij kws puab tau moog khawb ntawd. Puab has tas, \u201cPeb moog nrhav tau ib lub qhov tshij lawm.\u201d"},{"bible_id":"1726","chapter_code":"GEN.26","verse_code":"GEN.26.33","label":"33","content":"Ixaj txhaj tis npe rua lub qhov tshij ntawd hu ua \u201cCoglug.\u201d Vim le ntawd txhaj ua rua lub nroog Npesenpas  tau lub npe nuav."},{"bible_id":"1726","chapter_code":"GEN.26","verse_code":"GEN.26.34","label":"34","content":"Thaus kws Exaus noobnyoog muaj plaub caug xyoo, nwg yuav tau cov tuabneeg Hitis ob tug ntxhais lug ua quaspuj, Yudis yog Npeelis tug ntxhais, hab Npasemas yog Eloos tug ntxhais."},{"bible_id":"1726","chapter_code":"GEN.26","verse_code":"GEN.26.35","label":"35","content":"Ob tug nyaab nuav ua rua Ixaj hab Lenpekas ua neej lwj sab kawg le."},{"bible_id":"1726","chapter_code":"GEN.27","verse_code":"GEN.27.1","label":"1","content":"Nwgnuav Ixaj laug heev hab qhovmuag tsi pum kev lawm. Nwg tso tuabneeg moog hu nwg tug tub hlub Exaus lug hab nwg has tas, \u201cMivtub!\u201d Exaus teb has tas, \u201cTxiv, kuv nyob ntawm nuav.\u201d"},{"bible_id":"1726","chapter_code":"GEN.27","verse_code":"GEN.27.2","label":"2","content":"Ixaj has tas, \u201cKoj pum has tas kuv tub laug heev hab kuv yuav tuag nub twg los tsi paub le."},{"bible_id":"1726","chapter_code":"GEN.27","verse_code":"GEN.27.3","label":"3","content":"Nqaa koj raab neevnti hab cov xub, moog yos tom haav zoov hab tua nqaj nruab nraag lug rua kuv noj."},{"bible_id":"1726","chapter_code":"GEN.27","verse_code":"GEN.27.4","label":"4","content":"Ua ib pluag zaub mov qaab kws kuv nyam, hab nqaa lug rua kuv noj. Tom qaab kws kuv noj taag lawm, kuv yuav foom koob moov rua koj zag kawg ua ntej kuv tuag.\u201d"},{"bible_id":"1726","chapter_code":"GEN.27","verse_code":"GEN.27.5","label":"5","content":"Thaus Ixaj taabtom has rua Exaus ntawd, Lenpekas txawm nov. Yog le ntawd, thaus Exaus tawm moog yos tua nqaj lawm,"},{"bible_id":"1726","chapter_code":"GEN.27","verse_code":"GEN.27.6","label":"6","content":"Lenpekas txawm has rua Yakhauj tas, \u201cKuv nov koj txiv has rua Exaus tas,"},{"bible_id":"1726","chapter_code":"GEN.27","verse_code":"GEN.27.7","label":"7","content":"\u2018Koj ca le moog yos tua nqaj hab ua ib pluag mov qaab lug rua kuv noj. Tom qaab kws noj npluag mov ntawd taag lawm, kuv yuav foom koob moov rua koj taabmeeg tug TSWV ua ntej kuv tuag.\u2019"},{"bible_id":"1726","chapter_code":"GEN.27","verse_code":"GEN.27.8","label":"8","content":"Lenpekas has tas, \u2018Taamsim nuav ntaag lauj, mivtub, koj ca le noog kuv has hab ua lawv le kuv qha.\u2019"},{"bible_id":"1726","chapter_code":"GEN.27","verse_code":"GEN.27.9","label":"9","content":"Koj moog nraag paab tsaj hab nteg ob tug mivnyuas tshis kws rog lug rua kuv, kuv yuav muab ob tug tshis ntawd tua ua ib pluag nqaj qaab qaab kws koj txiv nyam heev rua koj txiv noj."},{"bible_id":"1726","chapter_code":"GEN.27","verse_code":"GEN.27.10","label":"10","content":"Koj nqaa moog rua koj txiv noj, hab nwg yuav foom nwg tej koob moov rua koj ua ntej nwg tuag.\u201d"},{"bible_id":"1726","chapter_code":"GEN.27","verse_code":"GEN.27.11","label":"11","content":"Tabsis Yakhauj has rua nwg nam has tas, \u201cKoj yeej paub has tas Exaus yog tuabneeg tuaj plaub, tabsis kuv tej tawv nqaj dlu lug xwb."},{"bible_id":"1726","chapter_code":"GEN.27","verse_code":"GEN.27.12","label":"12","content":"Nyob tsaam kuv txiv cev teg plhw kuv, ces nwg paub has tas yog kuv dlaag nwg, kuv ua le nuav kuas kuv tau koob moov, tabsis ntshai kuv yuav tau nwg lu lug foom tsi zoo xwb.\u201d"},{"bible_id":"1726","chapter_code":"GEN.27","verse_code":"GEN.27.13","label":"13","content":"Nwg nam teb has tas, \u201cKuv tub, txhua yaam kws koj txiv foom tsi zoo ca poob rua kuv ris huv tuabsi, ca le ua lawv le kuv tub has rua koj lawm, moog nteg ob tug mivnyuas tshis lug rua kuv.\u201d"},{"bible_id":"1726","chapter_code":"GEN.27","verse_code":"GEN.27.14","label":"14","content":"Yog le ntawd, Yakhauj txhaj moog nteg tau ob tug mivnyuas tshis caab lug rua nwg nam, ces leej nam txhaj muab tua ua ib pluag nqaj qaab heev kws nwg txiv nyam noj."},{"bible_id":"1726","chapter_code":"GEN.27","verse_code":"GEN.27.15","label":"15","content":"Ces Lenpekas txawm moog muab Exaus kws yog nwg tug tub hlub, cev rig tsho zoo tshaaj plawg kws nwg khaws ca, lug rua Yakhauj naav."},{"bible_id":"1726","chapter_code":"GEN.27","verse_code":"GEN.27.16","label":"16","content":"Lenpekas txhaj muab ob dlaim tawv tshis lug qhwv Yakhauj ob txhais ncej npaab hab qhwv Yakhauj lub cejdlaab qhov tsi tuaj plaub."},{"bible_id":"1726","chapter_code":"GEN.27","verse_code":"GEN.27.17","label":"17","content":"Ces Lenpekas txawm muab cov nqaj kws qaab ntawd, hab cov mov kws nwg ua tau lawm, rua nwg tug tub Yakhauj."},{"bible_id":"1726","chapter_code":"GEN.27","verse_code":"GEN.27.18","label":"18","content":"Ces Yakhauj txawm nqaa moog rua nwg txiv hab has tas, \u201cTxiv!\u201d Ixaj teb has tas, \u201cKoj has dlaabtsi, koj yog kuv ob tug tub tug twg?\u201d"},{"bible_id":"1726","chapter_code":"GEN.27","verse_code":"GEN.27.19","label":"19","content":"Yakhauj teb has tas, \u201cKuv yog Exaus, koj tug tub hlub ntaag, kuv tub ua nqaj tav taag lawv le koj tau has rua kuv lawm. Koj ca le sawv lug hab noj tej nqaj kws kuv nqaa lug rua koj, hab foom koj tej koob moov rua kuv.\u201d"},{"bible_id":"1726","chapter_code":"GEN.27","verse_code":"GEN.27.20","label":"20","content":"Ixaj nug has tas, \u201cMivtub, koj moog yos qhov twg, koj yuav tua tau nqaj lug sai ua luaj le?\u201d Yakhauj teb has tas, \u201cTug TSWV kws yog koj tug Vaajtswv paab kuv, kuv txhaj moog nrhav tau sai.\u201d"},{"bible_id":"1726","chapter_code":"GEN.27","verse_code":"GEN.27.21","label":"21","content":"Ixaj has rua Yakhauj has tas, \u201cKoj ca le txaav lug rua ntawm kuv nuav, kuv yuav cev teg plhw koj saib koj puas yog Exaus tag los tsi yog?\u201d"},{"bible_id":"1726","chapter_code":"GEN.27","verse_code":"GEN.27.22","label":"22","content":"Yakhauj txhaj txaav zog moog rua ntawm nwg txiv, Ixaj txhaj cev teg tuaj plhw Yakhauj hab has tas, \u201cKoj lub suab has lug zoo le Yakhauj lub, tabsis koj ob txhais npaab zoo le Exaus ob txhais.\u201d"},{"bible_id":"1726","chapter_code":"GEN.27","verse_code":"GEN.27.23","label":"23","content":"Nwg tsi paub Yakhauj lawm rua qhov Yakhauj ob txhais npaab tuaj plaub nplwg loo zoo le Exaus ob txhais hab. Nwg tub yuav foom koob moov rua Yakhauj,"},{"bible_id":"1726","chapter_code":"GEN.27","verse_code":"GEN.27.24","label":"24","content":"tabsis nwg tseem rov nug dlua ntxiv has tas, \u201cKoj yog Exaus tag los?\u201d Yakhauj teb has tas, \u201cKuv yog Exaus tag.\u201d"},{"bible_id":"1726","chapter_code":"GEN.27","verse_code":"GEN.27.25","label":"25","content":"Ixaj has tas, \u201cTsaws cov nqaj lug rua kuv noj. Thaus kuv noj taag lawm, kuv maam le foom kuv tej koob moov rua koj.\u201d Yakhauj txhaj tsaws hlo tsum mov lug rua nwg txiv noj hab tseem laub cawv lug rua nwg txiv haus huv tuabsi."},{"bible_id":"1726","chapter_code":"GEN.27","verse_code":"GEN.27.26","label":"26","content":"Ces Ixaj has rua Yakhauj has tas, \u201cMivtub, koj ca le txaav lug ze hab nwj kuv.\u201d"},{"bible_id":"1726","chapter_code":"GEN.27","verse_code":"GEN.27.27","label":"27","content":"Thaus Yakhauj txaav zog lug nwj Ixaj, Ixaj na Yakhauj lub tsho tsw Exaus tug ntxhab, nwg txhaj foom koob moov rua Yakhauj. Nwg has tas: \u201cKuv tug tub nuav tug ntxhab tsw ib yaam le thaaj teb kws tug TSWV tub foom koob moov rua lawm tug ntxhab ntaag."},{"bible_id":"1726","chapter_code":"GEN.27","verse_code":"GEN.27.28","label":"28","content":"Thov Vaajtswv tso lwg sau ntuj lug rua koj tej teb kuas zoo qoobloo heev! Thov nwg pub rua koj tej nplej, tej txiv maab kuas ntsu heev!"},{"bible_id":"1726","chapter_code":"GEN.27","verse_code":"GEN.27.29","label":"29","content":"Thov kuas txhua tsaav tuabneeg tau lug ua koj tubkhai, hab thov kuas tej pejxeem txhus caug ndlua pe koj. Thov kuas koj tau ua tug kaav taagnrho koj tsoom kwvtij, thov kuas koj nam cov xeebntxwv txhus caug pe koj. Thov kuas cov kws tsawm foom koj raug foom tsi zoo, hab thov kuas cov kws foom koob moov rua koj tau txais koob moov zoo.\u201d"},{"bible_id":"1726","chapter_code":"GEN.27","verse_code":"GEN.27.30","label":"30","content":"Ixaj foom koob moov taagnrho xwb, Yakhauj tawm plawg lawm, ces Yakhauj tug tijlaug Exaus kws moog yos tua nqaj, txawm lug txug ndlua."},{"bible_id":"1726","chapter_code":"GEN.27","verse_code":"GEN.27.31","label":"31","content":"Nwg muab cov nqaj ntawd ua tau nqaj qaab heev hab nqaa moog rua nwg txiv. Nwg has tas, \u201cTxiv, koj ca le sawv lug hab noj tej nqaj kws kuv moog tua tau hab ua nqaa lug rua koj, koj yuav foom koj tej koob moov rua kuv.\u201d"},{"bible_id":"1726","chapter_code":"GEN.27","verse_code":"GEN.27.32","label":"32","content":"Ixaj nug has tas, \u201cKoj yog leejtwg?\u201d Exaus teb has tas, \u201cKuv yog koj tug tub hlub, Exaus ntaag.\u201d"},{"bible_id":"1726","chapter_code":"GEN.27","verse_code":"GEN.27.33","label":"33","content":"Ixaj poob sab nthaav hab ua ib ce tshee nyo, ces nwg txhaj nug has tas, \u201cTug puastaab tua tau nqaj lug rua kuv noj taag lawm, tsua yog leejtwg? Kuv noj taagnrho ces koj txawm lug txug ndlua ntaag. Kuv tub foom kuv tej koob moov kws yog zag kawg rua nwg, hab nwg yeej tau txuj koob moov ntawd moog ibtxhis le lawm.\u201d"},{"bible_id":"1726","chapter_code":"GEN.27","verse_code":"GEN.27.34","label":"34","content":"Thaus Exaus nov dlheev le ntawd, nwg mob sab heev tsaa hlo suab quaj hab has tas, \u201cTxiv, koj ca le foom koob moov rua kuv ib yaam nkaus hab los mas!\u201d"},{"bible_id":"1726","chapter_code":"GEN.27","verse_code":"GEN.27.35","label":"35","content":"Ixaj teb has tas, \u201cKoj tug kwv tub lug dlaag kuv, mas nwg tub tau koj tej koob moov lawm.\u201d"},{"bible_id":"1726","chapter_code":"GEN.27","verse_code":"GEN.27.36","label":"36","content":"Exaus has tas, \u201cZag nuav yog zag ob kws nwg txhaav kuv tug. Nwg lub npe yeej phim hu ua Yakhauj lawm tag.  Nwg tub txeeb kuv lub meejmom kws yog tijlaug lawm, nwgnuav nwg tseem txhaav kuv tej koob moov lawm hab. Koj txawm tsi tshuav koob moov seem rua kuv le los?\u201d"},{"bible_id":"1726","chapter_code":"GEN.27","verse_code":"GEN.27.37","label":"37","content":"Ixaj teb has tas, \u201cKuv tub tsaa nwg lug ua num ua tswv kaav koj, hab kuv tub foom kuas nwg cov kwvtij tau lug ua nwg tubkhai huv tuabsi lawm. Kuv tau foom koob moov kuas nwg muaj qoobloo hab txiv maab nplua mag. Mivtub nwgnuav kuv tsi tshuav ib yaam dlaabtsi yuav foom rua koj ntxiv le lawm!\u201d"},{"bible_id":"1726","chapter_code":"GEN.27","verse_code":"GEN.27.38","label":"38","content":"Exaus rov taij nwg txiv has tas, \u201cTxiv, koj tej lug koob lug moov tsuas muaj npaum ntawd xwb los? Thov foom koob moov rua kuv hab los mas!\u201d Nwg rov quaj dlua."},{"bible_id":"1726","chapter_code":"GEN.27","verse_code":"GEN.27.39","label":"39","content":"Ces Ixaj has rua Exaus has tas, \u201cKoj yuav nyob lub tebchaws kws tsi zoo qoob, hab tsi muaj dlej naag yug koj tej qoobloo."},{"bible_id":"1726","chapter_code":"GEN.27","verse_code":"GEN.27.40","label":"40","content":"Koj yuav nrhav noj nrhav haus ntawm koj raab ntaaj, tabsis koj yuav ua koj tug kwv qhev. Yog thaus twg koj ntxeev sab koj txhaj le dlim ntawm nwg kev tswjfwm.\u201d"},{"bible_id":"1726","chapter_code":"GEN.27","verse_code":"GEN.27.41","label":"41","content":"Exaus txawm ntxub Yakhauj heev, rua qhov nwg txiv foom koob moov rua Yakhauj lawm. Nwg xaav has tas, \u201cKuv txiv nub tuag tub lug ze lawm, thaus dlua nwg lawm, kuv yuav muab Yakhauj tua povtseg.\u201d"},{"bible_id":"1726","chapter_code":"GEN.27","verse_code":"GEN.27.42","label":"42","content":"Tabsis thaus Lenpekas nov has tas Exaus tuav tswvyim le ntawd, nwg txhaj moog has rua Yakhauj tas, \u201cKoj tug tijlaug Exaus tuav tswvyim yuav tua koj povtseg pauj qhov kws koj ua rua nwg."},{"bible_id":"1726","chapter_code":"GEN.27","verse_code":"GEN.27.43","label":"43","content":"Mivtub, taamsim nuav koj ca le ua le kuv has. Koj ca le sawbsim tsiv moog nrug kuv tug nug Lanpaas nyob tim lub nroog Halaas,"},{"bible_id":"1726","chapter_code":"GEN.27","verse_code":"GEN.27.44","label":"44","content":"hab nrug nwg nyob ib ntus, kuas koj tug tijlaug tej kev chim xaam"},{"bible_id":"1726","chapter_code":"GEN.27","verse_code":"GEN.27.45","label":"45","content":"hab nwg tsi ncu qaab txug tej kws koj ua rua nwg lawm tsaiv. Ces kuv maam nrhav tuabneeg tuaj tog koj rov qaab lug. Vim le caag kuv yuav ua tuab nub pluj kuv ob tug tub le?\u201d"},{"bible_id":"1726","chapter_code":"GEN.27","verse_code":"GEN.27.46","label":"46","content":"Lenpekas has rua Ixaj tas, \u201cKuv dlhuav Exaus ob tug quaspuj kws yog cov tuabneeg Hitis ntawd hwv lawm. Yog Yakhauj tseem moog yuav cov tuabneeg Hitis nuav ib tug ntxhais lug ua quaspuj hab, ntshai kuv yeem tuag moog zoo dlua.\u201d"},{"bible_id":"1726","chapter_code":"GEN.28","verse_code":"GEN.28.1","label":"1","content":"Ixaj txhaj hu Yakhauj lug cuag nwg, foom koob moov rua nwg, hab has rua nwg tas, \u201cMivtub, koj tsi xob laam yuav cov tuabneeg Kana-aas nuav tej ntxhais."},{"bible_id":"1726","chapter_code":"GEN.28","verse_code":"GEN.28.2","label":"2","content":"Ca le moog lawm tim koj yawm Npethuyees tsev kws nyob tim tebchaws Mexuputamias, hab moog yuav cov ntxhais tid ib tug lug ua koj quaspuj, yuav koj txivdlaab Lanpaas cov ntxhais ib tug ntaag."},{"bible_id":"1726","chapter_code":"GEN.28","verse_code":"GEN.28.3","label":"3","content":"Thov Vaajtswv tug muaj fwjchim luj kawg nkaus foom koob moov rua koj hab pub koj muaj tubki coob, kuas koj tau ua ntau tsaav tuabneeg tug yawmkoob."},{"bible_id":"1726","chapter_code":"GEN.28","verse_code":"GEN.28.4","label":"4","content":"Thov kuas nwg foom koob moov rua koj hab koj tej xeebntxwv ib yaam le nwg foom koob moov rua Anplahaas, hab thov kuas koj tau thaaj aav kws Vaajtswv muab pub rua Anplahaas kws koj tau lug nyob nuav lawm ua koj tug.\u201d"},{"bible_id":"1726","chapter_code":"GEN.28","verse_code":"GEN.28.5","label":"5","content":"Ixaj txhaj tso Yakhauj moog rua tim tebchaws Mexuputamias, moog nrug Lanpaas kws yog Npethuyees kws yog tuabneeg Alamees tug tub kws yog Yakhauj hab Exaus obtug nam Lenpekas tug nug hlub nyob."},{"bible_id":"1726","chapter_code":"GEN.28","verse_code":"GEN.28.6","label":"6","content":"Exaus paub has tas, Ixaj foom koob moov rua Yakhauj hab saamfwm tsi pub kuas nwg yuav cov tuabneeg Kana-aas tej ntxhais lug ua quaspuj, hab tso nwg moog nrhav yuav quaspuj rua tim tebchaws Mexuputamias lawm."},{"bible_id":"1726","chapter_code":"GEN.28","verse_code":"GEN.28.7","label":"7","content":"Exaus paub has tas Yakhauj yeej noog nam noog txiv lug hab nwg tau moog rua tim tebchaws Mexuputamias lawm tag."},{"bible_id":"1726","chapter_code":"GEN.28","verse_code":"GEN.28.8","label":"8","content":"Ces Exaus txhaj paub has tas, nwg txiv Ixaj tsi nyam cov quaspuj kws yog tuabneeg Kana-aas."},{"bible_id":"1726","chapter_code":"GEN.28","verse_code":"GEN.28.9","label":"9","content":"Yog le ntawd, nwg txhaj moog yuav Anplahaas tug tub Yisamayees tug ntxhais Mahalas kws yog Nenpayaus tug muam lug ua quaspuj."},{"bible_id":"1726","chapter_code":"GEN.28","verse_code":"GEN.28.10","label":"10","content":"Yakhauj sawv kev ntawm lub nroog Npesenpas moog rua tim lub nroog Halaas."},{"bible_id":"1726","chapter_code":"GEN.28","verse_code":"GEN.28.11","label":"11","content":"Nwg moog txug ntawm ib thaaj chaw  nub poob qho lawm, nwg txhaj pw ib mos ntawm ib tog kev. Nwg muab ib lub pobzeb lug rau ncoo pw tsaug zug."},{"bible_id":"1726","chapter_code":"GEN.28","verse_code":"GEN.28.12","label":"12","content":"Nwg ua npau suav pum ib tug ntaiv tuam huv aav nuav moog nto plawg sau ntuj, muaj cov timtswv nce moog hab nqeg lug ntawm tug ntaiv ntawd."},{"bible_id":"1726","chapter_code":"GEN.28","verse_code":"GEN.28.13","label":"13","content":"Ua cav txawm pum tug TSWV sawv nreg nreeg ntawm nwg ib saab.  Tug TSWV has tas, \u201cKuv yog Anplahaas hab Ixaj tug Vaajtswv, kuv yuav muab thaaj aav kws koj taabtom pw ntawm ko pub rua koj hab koj cov xeebntxwv ua mej tug."},{"bible_id":"1726","chapter_code":"GEN.28","verse_code":"GEN.28.14","label":"14","content":"Koj cov xeebntxwv yuav coob npaum nkaus le cov moov aav huv nplajteb nuav. Puab yuav nthuav puab lub tebchaws kuas dlaav moog rua txhua faab, hab kuv yuav foom koob moov ntawm koj hab koj cov xeebntxwv moog rua txhua tsaav tuabneeg  kws nyob thoob nplajteb."},{"bible_id":"1726","chapter_code":"GEN.28","verse_code":"GEN.28.15","label":"15","content":"Ncu ntsoov has tas kuv yuav nrug nraim koj hab tsomkwm koj txhua qhov chaw kws koj moog, hab kuv yuav coj koj rov lug nyob rua ntawm thaaj aav nuav dlua. Kuv yuav nrug nraim koj moog txug thaus kuv ua txhua yaam tav taag lawv le kuv tau coglug rua koj lawm.\u201d"},{"bible_id":"1726","chapter_code":"GEN.28","verse_code":"GEN.28.16","label":"16","content":"Yakhauj tsim dlheev lug hab nwg has tas, \u201cTug TSWV yeej nyob ntawm nuav tag lauj! Nwg yeej nyob ntawm thaaj chaw nuav, tabsis yog kuv tsi paub xwb!\u201d"},{"bible_id":"1726","chapter_code":"GEN.28","verse_code":"GEN.28.17","label":"17","content":"Nwg ntshai heev hab nwg has tas, \u201cQhov chaw nuav ua rua kuv ntshai heev! Lub chaw nuav yeej yog Vaajtswv lub tsev hab yog rooj ntug ceebtsheej ntaag lauj.\u201d"},{"bible_id":"1726","chapter_code":"GEN.28","verse_code":"GEN.28.18","label":"18","content":"Taagkig kaaj ntug Yakhauj txhaj muab lub pobzeb kws nwg muab lug rau ncoo ntawd teeb ua qhov chaw tseemceeb ncu tseg. Ces nwg muab roj txiv ntoo laub rua sau lub pobzeb hab muab fij rua Vaajtswv."},{"bible_id":"1726","chapter_code":"GEN.28","verse_code":"GEN.28.19","label":"19","content":"Nwg txhaj tis npe rua thaaj chaw ntawd hu ua Npethees  (Lub nroog ntawd thaus u hu ua Lexes.)"},{"bible_id":"1726","chapter_code":"GEN.28","verse_code":"GEN.28.20","label":"20","content":"Yakhauj txawm coglug rua tug TSWV has tas, \u201cYog koj nrug nraim kuv nyob hab tsomkwm kuv taug kev moog, pub mov rua kuv noj hab rig tsho rua kuv naav,"},{"bible_id":"1726","chapter_code":"GEN.28","verse_code":"GEN.28.21","label":"21","content":"moog txug thaus kuv rov qaab lug txug rua huv kuv txiv tsev kaaj sab lug, mas koj txhaj yog kuv tug Vaajtswv tag."},{"bible_id":"1726","chapter_code":"GEN.28","verse_code":"GEN.28.22","label":"22","content":"Lub pobzeb kws kuv teeb ua chaw ncu txug nuav yuav yog qhov chaw pehawm koj ntaag, hab kuv yuav muab txhua yaam kws koj muab rua kuv lawm ib feem kaum rua koj.\u201d"},{"bible_id":"1726","chapter_code":"GEN.29","verse_code":"GEN.29.1","label":"1","content":"Yakhauj txawm rau sab ntso taug kev moog txug rua huv cov tuabneeg kws nyob saab nubtuaj lub tebchaws."},{"bible_id":"1726","chapter_code":"GEN.29","verse_code":"GEN.29.2","label":"2","content":"Taamsim ntawd, nwg saib dlheev pum ib lub qhov tshij nyob huv dlaim teb, hab muaj peb paab yaaj pw pawg lug ncig lub qhov tshij ntawd. Cov yaaj ntawd yeej haus dlej huv lub qhov tshij nuav, luas muab ib dlaim txag zeb luj heev npug lub qhov tshij ntawd."},{"bible_id":"1726","chapter_code":"GEN.29","verse_code":"GEN.29.3","label":"3","content":"Lawv le ibtxwm luas tog thaus cov yaaj lug txhij rua ntawm lub qhov tshij lawm, mas cov tuabneeg yug yaaj maam le muab dlaim txag zeb ntawd tshem tawm hab cug dlej rua cov yaaj haus. Ces puab maam le muab dlaim txag zeb rov lug npug lub qhov tshij dlua."},{"bible_id":"1726","chapter_code":"GEN.29","verse_code":"GEN.29.4","label":"4","content":"Yakhauj nug cov tuabneeg yug yaaj has tas, \u201cKuv cov phoojywg, mej tuaj qhov twg tuaj?\u201d Puab teb has tas, \u201cPeb tuaj tom lub nroog Halaas tuaj.\u201d"},{"bible_id":"1726","chapter_code":"GEN.29","verse_code":"GEN.29.5","label":"5","content":"Yakhauj rov nug dlua has tas, \u201cMej puas paub Lanpaas kws yog Nahaus tug tub?\u201d Puab teb has tas, \u201cPeb paub nwg hab.\u201d"},{"bible_id":"1726","chapter_code":"GEN.29","verse_code":"GEN.29.6","label":"6","content":"Yakhauj rov nug has tas, \u201cNwg puas noj qaab nyob zoo?\u201d Puab teb has tas, \u201cNwg noj qaab nyob zoo hab, koj saib tid maj, nwg tug ntxhais Laxees taabtom taav nwg paab yaaj tuaj txug tid.\u201d"},{"bible_id":"1726","chapter_code":"GEN.29","verse_code":"GEN.29.7","label":"7","content":"Yakhauj has tas, \u201cTaamsim nuav tseem ntxuv heev tsi tau txug lub caij kws taav tej tsaj moog tsev, ua caag mej tsi cug dlej rua mej cov tsaj haus hab coj rov moog noj zaub dlua?\u201d"},{"bible_id":"1726","chapter_code":"GEN.29","verse_code":"GEN.29.8","label":"8","content":"Puab teb has tas, \u201cPeb tsi ua le ntawd, tog txug thaus cov tsaj lug txhij rua ntawm nuav tsaiv, peb maam muab dlaim txag zeb tshem tawm hab cug dlej rua cov tsaj haus.\u201d"},{"bible_id":"1726","chapter_code":"GEN.29","verse_code":"GEN.29.9","label":"9","content":"Thaus Yakhauj taabtom nrug puab thaam, Laxees txawm taav nwg txiv paab yaaj lug txug ndlua ntawd hab."},{"bible_id":"1726","chapter_code":"GEN.29","verse_code":"GEN.29.10","label":"10","content":"Thaus Yakhauj pum Laxees coj Yakhauj txivdlaab Lanpaas paab yaaj lug txug ndlua ntawd lawm, Yakhauj txawm moog rua ntawm lub qhov tshij, muab dlaim txag zeb tshem tawm, hab ntaus dlej rua cov yaaj haus."},{"bible_id":"1726","chapter_code":"GEN.29","verse_code":"GEN.29.11","label":"11","content":"Nwg nwj kag Laxees hab quaj zoo sab heev."},{"bible_id":"1726","chapter_code":"GEN.29","verse_code":"GEN.29.12","label":"12","content":"Nwg has rua Laxees has tas, \u201cKuv yog Lenpekas tug tub, kuv nam hab koj txiv yog muagnug ntaag.\u201d Laxees txhaj dlha moog qha rua nwg txiv,"},{"bible_id":"1726","chapter_code":"GEN.29","verse_code":"GEN.29.13","label":"13","content":"hab thaus Lanpaas nov has tas nwg tug muam tug tub Yakhauj tuaj, nwg txawm dlha loo moog tog Yakhauj, hab coj Yakhauj lug tsev. Yakhauj qha txhua yaam rua Lanpaas noog,"},{"bible_id":"1726","chapter_code":"GEN.29","verse_code":"GEN.29.14","label":"14","content":"Lanpaas has rua Yakhauj has tas, \u201cTseeb lawm lauj, koj yeej yog kuv nqaj tawv hab roj ntshaav tag.\u201d Yakhauj nrug Lanpaas nyob tau ib hlis nkaus."},{"bible_id":"1726","chapter_code":"GEN.29","verse_code":"GEN.29.15","label":"15","content":"Lanpaas has rua Yakhauj has tas, \u201cKoj hab kuv wb txawm yog txheeb ze los tsi tsimnyog koj yuav ua num pub dlawb rua kuv xwb. Koj xaav yuav nqe zug pistsawg?\u201d"},{"bible_id":"1726","chapter_code":"GEN.29","verse_code":"GEN.29.16","label":"16","content":"Lanpaas muaj ob tug ntxhais, tug hlub hu ua Le-as, hab tug yau hu ua Laxees."},{"bible_id":"1726","chapter_code":"GEN.29","verse_code":"GEN.29.17","label":"17","content":"Le-as tsi tshua zoo nkauj,  tabsis Laxees zoo nkauj hab txaus nyam heev."},{"bible_id":"1726","chapter_code":"GEN.29","verse_code":"GEN.29.18","label":"18","content":"Yakhauj nyam Laxees dlua, yog le ntawd, nwg txhaj has rua Lanpaas has tas, \u201cYog koj kaam kuv yuav Laxees ua quaspuj, kuv yuav ua num rua koj xyaa xyoo.\u201d"},{"bible_id":"1726","chapter_code":"GEN.29","verse_code":"GEN.29.19","label":"19","content":"Lanpaas teb has tas, \u201cKuv zoo sab muab Laxees rua koj, zoo dlua le kuv muab rua lwm tug, koj ca le nrug kuv nyob ntawm nuav.\u201d"},{"bible_id":"1726","chapter_code":"GEN.29","verse_code":"GEN.29.20","label":"20","content":"Yakhauj txhaj ua num xyaa xyoo kuas tau Laxees ua quaspuj. Txawm yog sijhawm ntev npaum le ntawd los zoo le ob peb nyuas nub rua Yakhauj xwb, rua qhov nwg nyam Laxees heev."},{"bible_id":"1726","chapter_code":"GEN.29","verse_code":"GEN.29.21","label":"21","content":"Ces Yakhauj has rua Lanpaas has tas, \u201cKuv tub ua num puv xyaa xyoo lawm, ca le muab Laxees rua kuv yuav.\u201d"},{"bible_id":"1726","chapter_code":"GEN.29","verse_code":"GEN.29.22","label":"22","content":"Yog le ntawd, Lanpaas txhaj ua ib rooj mov hab caw txhua tug tuaj nrug nwg noj tshoob."},{"bible_id":"1726","chapter_code":"GEN.29","verse_code":"GEN.29.23","label":"23","content":"Yog tag mas yuavtsum muab Laxees rua Yakhauj, tabsis mo ntawd Lanpaas muab Le-as moog rua Yakhauj, ces Yakhauj txhaj nrug Le-as pw."},{"bible_id":"1726","chapter_code":"GEN.29","verse_code":"GEN.29.24","label":"24","content":"(Lanpaas muab nwg tug ntxhais qhev Xilepas rua nwg tug ntxhais Le-as ua Le-as tug ntxhais qhev.)"},{"bible_id":"1726","chapter_code":"GEN.29","verse_code":"GEN.29.25","label":"25","content":"Thaus kaaj ntug Yakhauj maam le paub has tas tug kws nrug nwg pw ntawd yog Le-as. Nwg txhaj moog has rua Lanpaas has tas, \u201cVim le caag koj txhaj ua le nuav rua kuv? Kuv ua num rua koj yog xaav yuav Laxees xwb. Vim le caag koj dlaag kuv?\u201d"},{"bible_id":"1726","chapter_code":"GEN.29","verse_code":"GEN.29.26","label":"26","content":"Lanpaas teb has tas, \u201cPeb cov tuabneeg nyob tebchaws nuav, tsi muaj cai xub muab tug ntxhais yau qua ua ntej tug ntxhais hlub."},{"bible_id":"1726","chapter_code":"GEN.29","verse_code":"GEN.29.27","label":"27","content":"Tog xyaa nub kuas ua tshoob dlhau tsaiv, kuv maam le muab Laxees rua koj, yog koj kaam rov qaab ua num rua kuv xyaa xyoo ntxiv.\u201d"},{"bible_id":"1726","chapter_code":"GEN.29","verse_code":"GEN.29.28","label":"28","content":"Yakhauj kuj pum zoo ua le ntawd, ces thaus xyaa nub kws ua tshoob ntawd dlhau lawm, Lanpaas txhaj muab Laxees txis rua Yakhauj yuav ua quaspuj."},{"bible_id":"1726","chapter_code":"GEN.29","verse_code":"GEN.29.29","label":"29","content":"(Lanpaas muab nwg tug ntxhais qhev kws hu ua Npilehas rua Laxees ua nwg tug ntxhais qhev.)"},{"bible_id":"1726","chapter_code":"GEN.29","verse_code":"GEN.29.30","label":"30","content":"Yakhauj nrug Laxees pw hab nwg hlub Laxees heev dlua le nwg hlub Le-as. Yakhauj rov ua num rua Lanpaas xyaa xyoo ntxiv."},{"bible_id":"1726","chapter_code":"GEN.29","verse_code":"GEN.29.31","label":"31","content":"Thaus Vaajtswv pum has tas, Yakhauj hlub Le-as tsi npaum le hlub Laxees, nwg txhaj ca Le-as muaj mivnyuas xwb, tabsis tsi pub kuas Laxees muaj taug mivnyuas."},{"bible_id":"1726","chapter_code":"GEN.29","verse_code":"GEN.29.32","label":"32","content":"Le-as txawm xeeb tub hab yug tau ib tug tub tag. Nwg txhaj has tas, \u201cTug TSWV pum kuv tej kev lwj sab, nyaj zag nuav kuv tug quasyawg yuav hlub kuv\u201d; yog le ntawd, nwg txhaj tis tug tub ntawd npe hu ua Lunpees."},{"bible_id":"1726","chapter_code":"GEN.29","verse_code":"GEN.29.33","label":"33","content":"Le-as rov xeeb tub hab yug tau ib tug tub. Nwg has tas, \u201cTug TSWV pub kuv rov muaj tug tub nuav hab, rua qhov nwg nov has tas, kuv tug quasyawg tsi hlub kuv\u201d; yog le ntawd, nwg txhaj tis tug tub ntawd npe hu ua Xime-oos."},{"bible_id":"1726","chapter_code":"GEN.29","verse_code":"GEN.29.34","label":"34","content":"Le-as rov xeeb tub hab yug tau ib tug tub ntxiv. Nwg has tas, \u201cZag nuav kuv tug quasyawg yuav muab sab npuab kuv, rua qhov kuv tub yug tau peb tug tub rua nwg lawm\u201d; yog le nwg txhaj tis tug tub ntawd npe hu ua Levis."},{"bible_id":"1726","chapter_code":"GEN.29","verse_code":"GEN.29.35","label":"35","content":"Le-as rov xeeb tub hab yug tau ib tug tub ntxiv. Nwg has tas, \u201cZag nuav kuv yuav ua tug TSWV tsaug\u201d; yog le ntawd, nwg txhaj tis npe rua tug tub ntawd hu ua Yudas.  Ces nwg txawm tseg tsi muaj mivnyuas lawm."},{"bible_id":"1726","chapter_code":"GEN.30","verse_code":"GEN.30.1","label":"1","content":"Tabsis Laxees tsi muaj ib tug mivnyuas rua Yakhauj le, hab nwg ntxub nwg tug taislaug heev, nwg txhaj has rua Yakhauj has tas, \u201cKoj yuav muab mivnyuas rua kuv lossis koj yuav ca kuas kuv tuag.\u201d"},{"bible_id":"1726","chapter_code":"GEN.30","verse_code":"GEN.30.2","label":"2","content":"Yakhauj chim heev rua Laxees, nwg txhaj teb Laxees has tas, \u201cKuv yog Vaajtswv los? Vaajtswv yog tug kws tsi pub koj muaj taug mivnyuas los sav.\u201d"},{"bible_id":"1726","chapter_code":"GEN.30","verse_code":"GEN.30.3","label":"3","content":"Laxees has tas, \u201cKuv tug ntxhais qhev Npilehas nyob ntawm nuav, koj ca le moog nrug nwg pw kuas nwg muaj mivnyuas rua kuv. Ua le nuav kuv txhaj yuav tau ua tug tub ntawd leej nam.\u201d"},{"bible_id":"1726","chapter_code":"GEN.30","verse_code":"GEN.30.4","label":"4","content":"Yog le ntawd, Laxees txhaj muab Npilehas rua nwg tug quasyawg yuav, hab Yakhauj txhaj moog nrug nwg pw."},{"bible_id":"1726","chapter_code":"GEN.30","verse_code":"GEN.30.5","label":"5","content":"Npilehas txawm xeeb tub hab yug tau ib tug tub rua Yakhauj."},{"bible_id":"1726","chapter_code":"GEN.30","verse_code":"GEN.30.6","label":"6","content":"Laxees has tas, \u201cVaajtswv txav txim lawv le nwg txujkev ncaaj nceeg. Nwg nov kuv tej lug thov hab pub rua kuv muaj ib tug tub lawm;\u201d Yog le ntawd, nwg txhaj tis tug tub ntawd npe hu ua Daas."},{"bible_id":"1726","chapter_code":"GEN.30","verse_code":"GEN.30.7","label":"7","content":"Npilehas rov xeeb tub hab yug tau ib tug tub rua Yakhauj."},{"bible_id":"1726","chapter_code":"GEN.30","verse_code":"GEN.30.8","label":"8","content":"Laxees has tas, \u201cKuv tau tawmtsaam kuv tug taislaug nyaav heev, nwgnuav kuv txhaj yeej nwg lawm\u201d; yog le ntawd, nwg txhaj tis tug tub ntawd npe hu ua Nathalis."},{"bible_id":"1726","chapter_code":"GEN.30","verse_code":"GEN.30.9","label":"9","content":"Thaus Le-as paub has tas nwg tsi muaj mivnyuas lawm, nwg txawm muab nwg tug ntxhais qhev Xilepas rua Yakhauj ua nam yau."},{"bible_id":"1726","chapter_code":"GEN.30","verse_code":"GEN.30.10","label":"10","content":"Ces Xilepas txawm yug tau ib tug tub rua Yakhauj."},{"bible_id":"1726","chapter_code":"GEN.30","verse_code":"GEN.30.11","label":"11","content":"Le-as has tas, \u201cKuv moov zoo kawg\u201d; yog le ntawd, nwg txhaj tis tug tub ntawd npe hu ua Khas."},{"bible_id":"1726","chapter_code":"GEN.30","verse_code":"GEN.30.12","label":"12","content":"Xilepas rov yug tau ib tug tub rua Yakhauj,"},{"bible_id":"1726","chapter_code":"GEN.30","verse_code":"GEN.30.13","label":"13","content":"hab Le-as has tas, \u201cKuv zoo sab kawg nkaus le lauj! Nwgnuav tej quaspuj yuav hu kuv has tas, tug zoo sab\u201d; yog le ntawd, nwg txhaj tis tug tub ntawd npe hu ua Aseles."},{"bible_id":"1726","chapter_code":"GEN.30","verse_code":"GEN.30.14","label":"14","content":"Thaus txug caij hlais nplej Lunpees moog yos ua si tom teb hab nwg pum ib cov zaub ntug hauvpaug,  nwg txawm rhu tau ib cov nqaa lug rua nwg nam Le-as. Laxees has rua Le-as has tas, \u201cThov muab koj tug tub cov zaub ntug hauvpaug ob peb lub pub rua kuv.\u201d"},{"bible_id":"1726","chapter_code":"GEN.30","verse_code":"GEN.30.15","label":"15","content":"Le-as teb has tas, \u201cKoj tub coj kuv tug quasyawg moog lawm ne, tseem tsi tau txaus koj sab hab los? Nwgnuav koj tseem tuaj thov kuv tug tub cov zaub ntug hauvpaug hab.\u201d Laxees teb has tas, \u201cYog koj muab koj tug tub cov zaub ntug hauvpaug ob peb lub rua kuv, ib chim tsaus ntuj kuv ca Yakhauj nrug koj pw.\u201d"},{"bible_id":"1726","chapter_code":"GEN.30","verse_code":"GEN.30.16","label":"16","content":"Thaus yuav tsaus ntuj Yakhauj rov tom teb lug, Le-as txawm moog tog Yakhauj hab has tas, \u201cMo nuav koj yuavtsum moog nrug kuv pw, rua qhov kuv tub muab kuv tug tub cov zaub ntug hauvpaug ndlav koj lawm.\u201d Yog le ntawd, mo ntawd Yakhauj txhaj moog nrug Le-as pw."},{"bible_id":"1726","chapter_code":"GEN.30","verse_code":"GEN.30.17","label":"17","content":"Vaajtswv teb Le-as tej lug thov, nwg txhaj rov xeeb tub hab yug tau ib tug tub rua Yakhauj yog tug tsib."},{"bible_id":"1726","chapter_code":"GEN.30","verse_code":"GEN.30.18","label":"18","content":"Le-as has tas, \u201cVaajtswv muab nqe zug rua kuv, rua qhov kuv muab kuv tug ntxhais qhev rua kuv tug quasyawg yuav\u201d; yog le ntawd, nwg txhaj tis tug tub ntawd npe hu ua Ixakhas."},{"bible_id":"1726","chapter_code":"GEN.30","verse_code":"GEN.30.19","label":"19","content":"Le-as rov xeeb tub hab yug tau ib tug tub rua Yakhauj yog tug rau."},{"bible_id":"1726","chapter_code":"GEN.30","verse_code":"GEN.30.20","label":"20","content":"Le-as has tas, \u201cVaajtswv muab tau ib qhov khoom pub rua kuv zoo kawg nkaus le. Mas zag nuav kuv tug quasyawg yuav hlub kuv, rua qhov kuv tub yug tau rau tug tub rua nwg lawm\u201d; yog le ntawd, nwg txhaj tis tug tub ntawd npe hu ua Xenpuloos."},{"bible_id":"1726","chapter_code":"GEN.30","verse_code":"GEN.30.21","label":"21","content":"Ces tom qaab ntawd nwg yug tau ib tug ntxhais, hab nwg tis npe rua tug ntxhais ntawd hu ua Dinas."},{"bible_id":"1726","chapter_code":"GEN.30","verse_code":"GEN.30.22","label":"22","content":"Vaajtswv tseem ncu ntsoov txug Laxees; nwg txhaj teb Laxees tej lug thov hab pub kuas nwg muaj taug mivnyuas."},{"bible_id":"1726","chapter_code":"GEN.30","verse_code":"GEN.30.23","label":"23","content":"Laxees txhaj xeeb tub hab yug tau ib tug tub. Nwg has tas \u201cVaajtswv pub kuv muaj tug tub nuav lug tshem kuv txujkev txaajmuag tawm."},{"bible_id":"1726","chapter_code":"GEN.30","verse_code":"GEN.30.24","label":"24","content":"Thov kuas tug TSWV pub rua kuv rov muaj dlua ib tug tub ntxiv hab\u201d; yog le ntawd, Laxees txhaj tis tug tub ntawd npe hu ua Yauxej."},{"bible_id":"1726","chapter_code":"GEN.30","verse_code":"GEN.30.25","label":"25","content":"Tom qaab kws Laxees yug tau Yauxej lawm, Yakhauj txawm has rua Lanpaas has tas, \u201cThov koj tso kuv rov qaab, kuv yuav rov qaab moog nyob nraag kuv txiv lub tsev hab lub tebchaws."},{"bible_id":"1726","chapter_code":"GEN.30","verse_code":"GEN.30.26","label":"26","content":"Thov muab kuv ob tug quaspuj hab kuv cov mivnyuas kws kuv ua zug tau rua kuv, kuv yuav sawv kev moog. Koj yeej paub has tas kuv ua txhua yaam rua koj tav log lawm.\u201d"},{"bible_id":"1726","chapter_code":"GEN.30","verse_code":"GEN.30.27","label":"27","content":"Lanpaas teb rua Yakhauj has tas, \u201cThov ca rua kuv has le nuav: Lawv le kuv saib yaig mas, vim muaj koj, tug TSWV txhaj foom koob moov rua kuv."},{"bible_id":"1726","chapter_code":"GEN.30","verse_code":"GEN.30.28","label":"28","content":"Xaam taagnrho tej nqe zug kws koj ua saib raug pestsawg kuv yuav them rua koj.\u201d"},{"bible_id":"1726","chapter_code":"GEN.30","verse_code":"GEN.30.29","label":"29","content":"Yakhauj teb has tas, \u201cKuv tau ua num zoo npaum le caag rua koj hab koj tej tsaj kws kuv tu fuamvaam npaum le caag los koj yeej paub zoo lawm."},{"bible_id":"1726","chapter_code":"GEN.30","verse_code":"GEN.30.30","label":"30","content":"Ua ntej thaus kuv tsi tau lug koj muaj tsaj tsawg heev, nwgnuav koj tej tsaj kuj fuamvaam coob kawg le lawm, hab tug TSWV tub foom koob moov rua koj txhua yaam kws kuv ua hab txhua qhov kws kuv moog.  Ua le yuav thaus twg kuv maam le yug taug kuv lub cuab lub yig?\u201d"},{"bible_id":"1726","chapter_code":"GEN.30","verse_code":"GEN.30.31","label":"31","content":"Lanpaas txhaj nug has tas, \u201cYog le ntawd, kuv yuav muab dlaabtsi lug ua nqe zug rua koj?\u201d Yakhauj teb has tas, \u201cKuv tsi yuav ib yaam dlaabtsi le. Yog koj kaam mas kuv yuav nyob tu koj cov tsaj moog ntxiv, xws le:"},{"bible_id":"1726","chapter_code":"GEN.30","verse_code":"GEN.30.32","label":"32","content":"Nub nua ca kuv moog ncig saib thoob plawg koj cov tsaj hab muab txhua tug mivnyuas yaaj dlub  hab tej mivnyuas tshis kws txaij lossis txaij tej teev xaiv ca rua ib qho. Cov tsaj nuav lauj, yog cov kws ua nqe zug rua kuv."},{"bible_id":"1726","chapter_code":"GEN.30","verse_code":"GEN.30.33","label":"33","content":"Thaus koj tuaj saib koj txhaj paub has tas, kuv yeej ua ncaaj nceeg tag. Thaus kws koj tuaj tshuaj saib kuv tej nqe zug, yog kuv tseem muaj tej tug mivnyuas tshis tsi txaij lossis tsi txaij tej teev lossis muaj ib tug mivnyuas yaaj tsi dlub le, ces koj txhaj paub has tas yog kuv nyag lug xwb.\u201d"},{"bible_id":"1726","chapter_code":"GEN.30","verse_code":"GEN.30.34","label":"34","content":"Lanpaas teb has tas, \u201cKuv pum zoo yuav le kws koj has ntaag.\u201d"},{"bible_id":"1726","chapter_code":"GEN.30","verse_code":"GEN.30.35","label":"35","content":"Tabsis nub ntawd Lanpaas muab cov laug tshis kws txaij lossis txaij tej teev hab cov maum tshis kws txaij lossis txaij ua tej teev lossis dlawb tej teev cais, hab nwg muab taagnrho cov yaaj dlub cais tawm rua ib qho. Nwg tso nwg cov tub ua cov saib tej tsaj ntawd,"},{"bible_id":"1726","chapter_code":"GEN.30","verse_code":"GEN.30.36","label":"36","content":"hab muab cais moog nyob nrug dleb peb nub ke ntawm Lanpaas cov tsaj kws tseg ca rua Yakhauj tu."},{"bible_id":"1726","chapter_code":"GEN.30","verse_code":"GEN.30.37","label":"37","content":"Yakhauj muab tej ceg cev, ceg txiv dluaj, hab ceg seb laws tawv txaij ua tej kaab kuas pum tug txhaa ceg ntoo dlawb paug."},{"bible_id":"1726","chapter_code":"GEN.30","verse_code":"GEN.30.38","label":"38","content":"Nwg txhaj muab cov ceg ntoo ntawd coj moog tso rua ntawm lub dlaab dlej kws cov tsaj lug haus dlej. Nwg coj cov ceg ntoo moog tso rua ntawd, rua qhov cov tsaj sis phuv thaus puab lug haus dlej ua ke."},{"bible_id":"1726","chapter_code":"GEN.30","verse_code":"GEN.30.39","label":"39","content":"Yog le ntawd, thaus cov tshis lug sis phuv rua ntawm cov ceg ntoo ntawd, cov tshis txawm yug tau cov mivnyuas txaij ua tej kaab hab txaij ua tej teev."},{"bible_id":"1726","chapter_code":"GEN.30","verse_code":"GEN.30.40","label":"40","content":"Yakhauj txawm muab cov mivnyuas yaaj hab mivnyuas tshis kws txaij cais tawm ntawm cov maum laug hab muab cov maum laug tso tig taubhau rua tom Lanpaas cov tsaj kws txaij hab dlub. Qhov kws nwg ua le nuav, tub yog nwg faib kuas nwg muaj nwg ib paab tsaj ua nwg tug hab muab cais tawm ntawm Lanpaas cov moog rua ib qho."},{"bible_id":"1726","chapter_code":"GEN.30","verse_code":"GEN.30.41","label":"41","content":"Thaus cov tsaj kws zoo hab khov kho sis phuv, Yakhauj muab cov ceg ntoo ntawd coj moog tso rua ntawm lub dlaab dlej, qhov chaw kws cov tsaj lug haus dlej, kuas cov tsaj lug sis phuv nyob ntawm cov ceg ntoo ntawd."},{"bible_id":"1726","chapter_code":"GEN.30","verse_code":"GEN.30.42","label":"42","content":"Tabsis nwg tsi muab cov ceg ntoo ntawd tso rua ntawm dlaab dlej thaus cov tsaj kws tsi khov lug haus dlej. Txij ntawd lug Lanpaas txhaj tau cov tsaj kws tsi khov lawm xwb, tabsis cov tsaj kws khov puavleej yog Yakhauj cov."},{"bible_id":"1726","chapter_code":"GEN.30","verse_code":"GEN.30.43","label":"43","content":"Tub yog vim ua le nuav Yakhauj txhaj npluanuj. Nwg muaj tsaj txhu, tubqhe, ntxhuav hab neeg luav coob heev."},{"bible_id":"1726","chapter_code":"GEN.31","verse_code":"GEN.31.1","label":"1","content":"Yakhauj nov Lanpaas cov tub has tas, \u201cYakhauj tau muab txhua yaam kws yog peb txiv le tug coj moog taag huv tuabsi lawm. Nwg muaj txag npluanuj tub yog tau lug ntawm peb txiv nkaus xwb.\u201d"},{"bible_id":"1726","chapter_code":"GEN.31","verse_code":"GEN.31.2","label":"2","content":"Hab nwg paub has tas, Lanpaas tsi nrug nwg sis raug zoo le ibtxwm muaj yaav taag lug lawm."},{"bible_id":"1726","chapter_code":"GEN.31","verse_code":"GEN.31.3","label":"3","content":"Ces tug TSWV txhaj has rua Yakhauj has tas, \u201cKoj ca le rov qaab moog rua tim koj txiv hab koj cov kwvtij lub tebchaws. Kuv yuav nrug nraim koj.\u201d"},{"bible_id":"1726","chapter_code":"GEN.31","verse_code":"GEN.31.4","label":"4","content":"Yog le ntawd, Yakhauj txhaj tso tuabneeg moog has rua Laxees hab Le-as, kuas obtug tuaj ntsib nwg rua tom teb kws yog qhov chaw cov tsaj nyob."},{"bible_id":"1726","chapter_code":"GEN.31","verse_code":"GEN.31.5","label":"5","content":"Nwg txhaj has rua obtug tas, \u201cKuv paub lawm has tas, meb txiv tsi nrug kuv sis raug zoo le ibtxwm kws nwg ua rua kuv lug lawm, tabsis kuv txiv tug Vaajtswv yeej ibtxwm nrug nraim kuv."},{"bible_id":"1726","chapter_code":"GEN.31","verse_code":"GEN.31.6","label":"6","content":"Meb yeej paub zoo lawm has tas, kuv rau sab ntso ua num rua meb txiv kawg kuv tug dlaag tug zug le."},{"bible_id":"1726","chapter_code":"GEN.31","verse_code":"GEN.31.7","label":"7","content":"Txawm yog kuv tub ua npaum le ntawd los nwg tseem nyag hab hloov txu kuv tej nqe zug kaum zag lawm. Tabsis Vaajtswv tsi pub nwg ua phem rua kuv."},{"bible_id":"1726","chapter_code":"GEN.31","verse_code":"GEN.31.8","label":"8","content":"Thaus kws Lanpaas has tas, \u2018Muab cov tshis kws txaij tej teev ua nqe zug rua koj,\u2019 ces cov tsaj txawm yug tau mivnyuas txaij taagnrho. Thaus nwg has tas, \u2018Muab cov tshis kws txaij tej kaab ua nqe zug rua koj,\u2019 ces cov tsaj txawm yug tau mivnyuas txaij ua tej kaab taagnrho."},{"bible_id":"1726","chapter_code":"GEN.31","verse_code":"GEN.31.9","label":"9","content":"Vaajtswv tau muab cov tsaj ntawd tshem tawm ntawm meb txiv hab coj lug rua kuv."},{"bible_id":"1726","chapter_code":"GEN.31","verse_code":"GEN.31.10","label":"10","content":"\u201cThaus txug caij kws cov tsaj sis phuv kuv txawm ua ib zaaj npau suav, kuv pum cov laug tshis kws taabtom phuv maum ntawd yog cov txaij ua tej teev hab txaij ua tej kaab."},{"bible_id":"1726","chapter_code":"GEN.31","verse_code":"GEN.31.11","label":"11","content":"Vaajtswv ib tug timtswv lug has rua kuv huv zaaj npau suav ntawd has tas, \u2018Yakhauj!\u2019 Kuv teb has tas, \u2018Kuv nyob ntawm nuav.\u2019"},{"bible_id":"1726","chapter_code":"GEN.31","verse_code":"GEN.31.12","label":"12","content":"Nwg has ntxiv tas, \u2018Koj saib maj cov laug tshis kws taabtom phuv maum ntawd puavleej yog cov txaij ua tej teev hab txaij ua tej kaab xwb. Kuv taabtom ua kuas muaj tej nuav tshwmsim lug, rua qhov kuv pum tej kws Lanpaas ua tsi zoo rua koj."},{"bible_id":"1726","chapter_code":"GEN.31","verse_code":"GEN.31.13","label":"13","content":"Kuv yog tug Vaajtswv kws lug tshwm rua koj pum nraag Npethees, ntawm thaaj chaw kws koj muab lub pobzeb lug teeb ua chaw ncu txug kws koj muab roj txiv ntoo laub rua sau ua khoom fij hab yog thaaj chaw kws koj coglug rua kuv ntaag. Nwgnuav koj ca le npaaj kuas txhij hab rov qaab moog rua nraag lub tebchaws kws yug koj.\u2019 \u201d"},{"bible_id":"1726","chapter_code":"GEN.31","verse_code":"GEN.31.14","label":"14","content":"Laxees hab Le-as teb Yakhauj has tas, \u201cWb yeej tsi tshuav ib yaam qubtxeeg qubteg kws wb txiv tseg rua wb nyob huv wb txiv tsev le."},{"bible_id":"1726","chapter_code":"GEN.31","verse_code":"GEN.31.15","label":"15","content":"Nwg saib wb ib yaam le yog tuabneeg txawv tebchaws xwb. Nwg muab wb muag, hab nwgnuav nwg muab tej nyaj kws yog wb tej nqe ntawd siv taag huv tuabsi lawm."},{"bible_id":"1726","chapter_code":"GEN.31","verse_code":"GEN.31.16","label":"16","content":"Txhua yaam kws Vaajtswv muab ntawm wb txiv lug lawm, puavleej yog peb hab peb tej mivnyuas tug lawm. Koj ca le ua lawv le tug TSWV tau has rua koj lawm.\u201d"},{"bible_id":"1726","chapter_code":"GEN.31","verse_code":"GEN.31.17+GEN.31.18","label":"17-18","content":"Yog le ntawd, Yakhauj txhaj sawbsim txhij hab rov qaab moog cuag nwg txiv rua nraag tebchaws Kana-aas. Nwg muab nwg cov mivnyuas hab nwg ob tug quaspuj tsaws caij sau cov ntxhuav nrausqaum, hab lawv taagnrho nwg cov tsaj moog ua nwg ntej, hab coj txhua yaam kws nwg khwv tau huv tebchaws Mexuputamias lug."},{"bible_id":"1726","chapter_code":"GEN.31","verse_code":"GEN.31.19","label":"19","content":"Lanpaas taabtom moog txav plaub yaaj lawm, ces thaus kws nwg tsi nyob huv tsev lawm, Laxees txawm moog nyag tau nwg txiv cov mlom zuv tsev coj moog lawm."},{"bible_id":"1726","chapter_code":"GEN.31","verse_code":"GEN.31.20","label":"20","content":"Yakhauj nyag kev tsiv ntsag tu tsi qha rua Lanpaas paub has tas nwg tsiv moog lawm."},{"bible_id":"1726","chapter_code":"GEN.31","verse_code":"GEN.31.21","label":"21","content":"Yakhauj coj txhua yaam kws yog nwg tug hab maaj ceev nrooj moog hlaa tug Dlej Efalates hab taug kev moog rua tim lub laaj roob Nkile-as lawm."},{"bible_id":"1726","chapter_code":"GEN.31","verse_code":"GEN.31.22","label":"22","content":"Tau peb nub tom qaab muaj tuabneeg moog qha rua Lanpaas paub has tas, Yakhauj tub tsiv lawm."},{"bible_id":"1726","chapter_code":"GEN.31","verse_code":"GEN.31.23","label":"23","content":"Nwg txhaj txhij nwg cov tuabneeg nrug nwg moog caum Yakhauj qaab tau xyaa nub, puab txhaj caum cuag Yakhauj rua ntawm lub roob Nkile-as."},{"bible_id":"1726","chapter_code":"GEN.31","verse_code":"GEN.31.24","label":"24","content":"Mo ntawd Vaajtswv lug has rua Lanpaas huv nruab npau suav has tas, \u201cKoj ceevfaaj tsi xob moog thaab Yakhauj hlo le.\u201d"},{"bible_id":"1726","chapter_code":"GEN.31","verse_code":"GEN.31.25","label":"25","content":"Yakhauj txhaj tsaa tsevntaub su sau laaj roob, Lanpaas hab nwg cov tuabneeg kuj tsaa tsevntaub su rua sau lub roob Nkile-as ntawd hab."},{"bible_id":"1726","chapter_code":"GEN.31","verse_code":"GEN.31.26","label":"26","content":"Lanpaas has rua Yakhauj has tas, \u201cVim le caag koj nyag kev tsiv tawm ntawm kuv hab coj kuv ob tug ntxhais tsiv ib yaam le tej quaspuj kws luas nteg tau huv tshaav rog lug?"},{"bible_id":"1726","chapter_code":"GEN.31","verse_code":"GEN.31.27","label":"27","content":"Vim le caag koj ua sab dlub nyag kev tsiv ntsag tu tsi qha rua kuv paub? Yog koj qha kuv paub, kuv yuav xaa koj sawv kev lug ntawm kev zoo sab nrug tej suab hu nkauj lomzem hab nkauj nogncaas."},{"bible_id":"1726","chapter_code":"GEN.31","verse_code":"GEN.31.28","label":"28","content":"Koj txawm tsi pub kuv nwj kuv cov xeebntxwv hab kuv ob tug ntxhais ua kev sis ncaim le. Qhov kws koj ua taag lug ntawd mas yog ruag kawg nkaus le!"},{"bible_id":"1726","chapter_code":"GEN.31","verse_code":"GEN.31.29","label":"29","content":"Kuv muaj cuabkaav yuav ua rua koj raug kev puamtsuaj tau, tabsis naag mo koj txiv tug Vaajtswv lug txwv tsi pub kuv ua le caag rua koj hlo le."},{"bible_id":"1726","chapter_code":"GEN.31","verse_code":"GEN.31.30","label":"30","content":"Kuv paub qhov kws koj tsiv, rua qhov koj maaj rov qaab moog txug tsev heev, tabsis vim le caag koj nyag kuv cov mlom lug lawm hab?\u201d"},{"bible_id":"1726","chapter_code":"GEN.31","verse_code":"GEN.31.31","label":"31","content":"Yakhauj teb has tas, \u201cRua qhov kuv ntshai nyob tsaam koj coj koj ob tug ntxhais tsiv tawm ntawm kuv moog, mas kuv txhaj tsi qha rua koj."},{"bible_id":"1726","chapter_code":"GEN.31","verse_code":"GEN.31.32","label":"32","content":"Tabsis yog koj nrhav tau peb cov ntawm nuav leejtwg tau coj koj cov mlom lug lawm, ca le muab tug ntawd tua povtseg. Peb cov tuabneeg puavleej nyob ntawm nuav nrug ua timkhawv, tshawb txhua yaam kws yog koj tug nqaa huv tuabsi rov qaab moog.\u201d Yakhauj tsi paub has tas, Laxees yog tug nyag Lanpaas cov mlom ntawd lug."},{"bible_id":"1726","chapter_code":"GEN.31","verse_code":"GEN.31.33","label":"33","content":"Lanpaas txhaj moog tshawb huv Yakhauj tej tsevntaub taag, ces nwg maam moog tshawb huv Le-as lub tsevntaub, hab huv ob tug ntxhais qhev ob lub tsevntaub, tabsis nwg nrhav tsi tau nwg cov mlom ntawd le. Ces nwg maam moog tshawb huv Laxees lub tsevntaub."},{"bible_id":"1726","chapter_code":"GEN.31","verse_code":"GEN.31.34","label":"34","content":"Laxees yeej tau muab cov mlom kws zuv tsev ntawd hab nwg muab qhwv ntsaws rua huv lub nraa ntxhuav hab nwg nyob quastsawg sau. Lanpaas moog tshawb thoob plawg huv cov tsevntaub, tabsis nwg nrhav tsi pum cov mlom ntawd le."},{"bible_id":"1726","chapter_code":"GEN.31","verse_code":"GEN.31.35","label":"35","content":"Laxees has rua nwg txiv tas, \u201cTxiv, thov koj tsi xob chim rua kuv, qhov kws kuv tsi muaj cuabkaav lug sawv ntawm koj xubndlag, tub yog kuv taabtom coj khaub dluag.\u201d Lanpaas nrhav kawg, tabsis tsi pum nwg cov mlom ntawd le."},{"bible_id":"1726","chapter_code":"GEN.31","verse_code":"GEN.31.36","label":"36","content":"Yakhauj chim heev tswj tsi tau nwg lub sab le lawm. Nwg txhaj nug npautawg vog has tas, \u201cKuv tau ua txhum koj dlaabtsi? Kuv tau ua txhum txuj cai twg txhaj ua rua koj muaj cai tuaj caum kuv txug qhov nuav?"},{"bible_id":"1726","chapter_code":"GEN.31","verse_code":"GEN.31.37","label":"37","content":"Nwgnuav koj tub tshawb taag kuv tej khoom huv tuabsi lawm, koj puas pum muaj ib yaam khoom twg kws yog koj le? Ca le muab rhu tawm lug tso taabmeeg rua koj cov tuabneeg hab kuv cov tuabneeg pum, hab ca puab txav txim rua wb ob tug nuav saib leejtwg txhaj ua yog."},{"bible_id":"1726","chapter_code":"GEN.31","verse_code":"GEN.31.38","label":"38","content":"Kuv nrug koj nyob tau neeg nkaum xyoo, ua rua koj tej yaaj tej tshis fuamvaam tsi tu ncua, hab kuv yeej tsi tau tua koj tej yaaj ib tug noj le."},{"bible_id":"1726","chapter_code":"GEN.31","verse_code":"GEN.31.39","label":"39","content":"Thaus kws ib tug yaaj twg raug tsaj qus tum lawm, kuv yeej them tug ntawd huv tuabsi rua koj. Kuv tsi tau coj lug qha rua koj rua qhov tsi yog tim kuv. Koj tseem yuam kuas kuv them tej tsaj kws tubsaab nyag nruab nub hab mo ntuj lawm huv tuabsi rua koj."},{"bible_id":"1726","chapter_code":"GEN.31","verse_code":"GEN.31.40","label":"40","content":"Ntau zag kuv tiv tshaav ntuj kub thaus nruab nub hab tiv no thaus tsaus ntuj. Kuv tsi tau zoo pw tsaug zug hlo le."},{"bible_id":"1726","chapter_code":"GEN.31","verse_code":"GEN.31.41","label":"41","content":"Yeej zoo le nuav lug tau neeg nkaum xyoo kws kuv nrug koj nyob. Kuv ua num kaum plaub xyoo lug pauv koj ob tug ntxhais, hab rau xyoo lug tu koj cov tsaj nkaus xwb. Ua npaum le ntawd los koj tseem hloov hab txu kuv tej nqe zug kaum zag lawm."},{"bible_id":"1726","chapter_code":"GEN.31","verse_code":"GEN.31.42","label":"42","content":"Yog kuv txiv tug Vaajtswv, Anplahaas hab Ixaj tug Vaajtswv, tsi nrug nraim kuv nyob, ntshai koj tub muab kuv xaa rov qaab teg dlawb teg nplag lawm. Tabsis Vaajtswv pum kuv tej kev nyuaj sab hab tej num kws kuv tau ua taag lug lawm, naag mo nwg txhaj tau lug txav txim.\u201d"},{"bible_id":"1726","chapter_code":"GEN.31","verse_code":"GEN.31.43","label":"43","content":"Lanpaas teb Yakhauj has tas, \u201cOb tug ntxhais nuav yog kuv ob tug, obtug cov mivnyuas los yeej yog kuv tug, hab tej tsaj nuav los puavleej yog kuv le. Txhua yaam kws koj qhovmuag pum ntawm nuav puavleej yog kuv tug. Tabsis nub nua kuv yuav ua caag taav tau kuv ob tug ntxhais hab obtug cov mivnyuas kev,"},{"bible_id":"1726","chapter_code":"GEN.31","verse_code":"GEN.31.44","label":"44","content":"kuv txhaj npaaj sab yuav nrug koj sis has kuas hum xwb. Ca wb khaws pobzeb lug teeb ua ib qhov chaw ncu txug wb cov lug cog tseg nuav.\u201d"},{"bible_id":"1726","chapter_code":"GEN.31","verse_code":"GEN.31.45","label":"45","content":"Yog le ntawd, Yakhauj txhaj khaws tau ib cov pobzeb lug teeb ca ua lub cim ncu txug."},{"bible_id":"1726","chapter_code":"GEN.31","verse_code":"GEN.31.46","label":"46","content":"Yakhauj txhaj has kuas nwg cov tuabneeg moog khaws pobzeb lug teeb ua ib pawg ca. Ces puab txawm rau mov noj ua ke nyob ntawd pawg pobzeb ntawd ib saab."},{"bible_id":"1726","chapter_code":"GEN.31","verse_code":"GEN.31.47","label":"47","content":"Yog le ntawd, Lanpaas txhaj tis npe rua pawg pobzeb ntawd hu ua Yenkas Xahaduthas,  tabsis Yakhauj tis npe rua pawg pobzeb ntawd hu ua Nkale-es."},{"bible_id":"1726","chapter_code":"GEN.31","verse_code":"GEN.31.48","label":"48","content":"Lanpaas has rua Yakhauj has tas, \u201cPawg pobzeb nuav yuav ua lub cim ncu txug wb tej lug cog tseg.\u201d Tub yog vim le nuav txhaj tis npe rua thaaj chaw ntawd hu ua Nkale-es."},{"bible_id":"1726","chapter_code":"GEN.31","verse_code":"GEN.31.49","label":"49","content":"Lanpaas has ntxiv tas, \u201cThov kuas tug TSWV tsomkwm wb thaus wb sis ncaim ib leeg moog nyob rua ib qho lawm.\u201d Yog le ntawd, txhaj muab thaaj chaw ntawd tis npe hu ua Mixepas."},{"bible_id":"1726","chapter_code":"GEN.31","verse_code":"GEN.31.50","label":"50","content":"Lanpaas tseem has ntxiv tas, \u201cYog koj tsimtxom kuv ob tug ntxhais lossis moog yuav nam yau, txawm yog kuv tsi paub txug tej kws koj ua ntawd los xij, kuas koj ncu ntsoov has tas Vaajtswv yeej saib ntsoov wb ob leeg huv tuabsi."},{"bible_id":"1726","chapter_code":"GEN.31","verse_code":"GEN.31.51","label":"51","content":"Ntawm nuav yog cov pobzeb kws kuv sau lug teeb nruab nraab ntawm koj hab kuv, hab ntawm nuav yog tug ncej zeb kws ua lub cim coglug tseg ca."},{"bible_id":"1726","chapter_code":"GEN.31","verse_code":"GEN.31.52","label":"52","content":"Pawg pobzeb hab tug ncej zeb nuav, yog ua lub cim kws ncu ntsoov ca. Kuv yuav tsi hlaa pawg pobzeb nuav tuaj tua koj, hab koj yuav tsi hlaa pawg pobzeb nuav lossis tug nce zeb kws yog lub cim ncu txug nuav tuaj tua kuv le."},{"bible_id":"1726","chapter_code":"GEN.31","verse_code":"GEN.31.53","label":"53","content":"Ca Anplahaas tug Vaajtswv hab Nahaus  tug Vaajtswv ua tug txav txim rua wb ob leeg huv tuabsi.\u201d Ces Yakhauj txhaj tuav Vaajtswv tug kws nwg txiv Ixaj pehawm lub npe coglug tseg."},{"bible_id":"1726","chapter_code":"GEN.31","verse_code":"GEN.31.54","label":"54","content":"Yakhauj txhaj muab ib tug tsaj lug tua fij rua sau lub roob ntawd, hab nwg caw taagnrho nwg cov tuabneeg lug noj. Tom qaab kws puab noj mov taag lawm, puab tseem rov pw ib mos sau lub roob ntawd ntxiv hab."},{"bible_id":"1726","chapter_code":"GEN.31","verse_code":"GEN.31.55","label":"55","content":"Nub tom qaab thaus sawv ntxuv Lanpaas txhaj moog nwj nwg cov xeebntxwv hab nwg ob tug ntxhais hab foom koob moov rua puab taag, ces nwg txawm ncaim puab rov qaab moog tsev lawm."},{"bible_id":"1726","chapter_code":"GEN.32","verse_code":"GEN.32.1","label":"1","content":"Thaus Yakhauj taabtom taug kev lug, cov timtswv sau ntuj lug ntsib nwg."},{"bible_id":"1726","chapter_code":"GEN.32","verse_code":"GEN.32.2","label":"2","content":"Thaus Yakhauj pum cov timtswv ntawd nwg has tas, \u201cNtawm nuav yog Vaajtswv lub yeej\u201d, yog le ntawd, Yakhauj txhaj tis npe rua thaaj chaw ntawd hu ua Mahana-ees."},{"bible_id":"1726","chapter_code":"GEN.32","verse_code":"GEN.32.3","label":"3","content":"Yakhauj tso tuabneeg ua nwg ntej moog has rua nwg tug tijlaug Exaus kws nyob huv tebchaws Edoos."},{"bible_id":"1726","chapter_code":"GEN.32","verse_code":"GEN.32.4","label":"4","content":"Nwg kuas cov xaa xuv moog has le nuav rua Exaus: \u201cKuv yog Yakhauj, yog koj tug tubkhai kws noog lug, thov has rua kuv tug tswv Exaus paub has tas, kuv moog nrug Lanpaas nyob tau ntev loo hab taamsim nuav kuv taabtom rov qaab lug lawm."},{"bible_id":"1726","chapter_code":"GEN.32","verse_code":"GEN.32.5","label":"5","content":"Kuv muaj nyuj, neeg luav, yaaj, tshis, hab qhev coob heev. Kuv muaj lug le nuav lug thov koj kws yog tug tswv, kuv ca sab ntsoov has tas koj yuav txaus sab rua kuv.\u201d"},{"bible_id":"1726","chapter_code":"GEN.32","verse_code":"GEN.32.6","label":"6","content":"Thaus cov tuabneeg kws xaa xuv rov qaab lug cuag Yakhauj, puab has tas, \u201cPeb tub moog cuag koj tug tijlaug Exaus taag lawm, nwg taabtom npaaj sawv kev tuaj tog koj lawm ntaag. Nwg coj tau plaub puas leej tuabneeg nrug nwg tuaj.\u201d"},{"bible_id":"1726","chapter_code":"GEN.32","verse_code":"GEN.32.7","label":"7","content":"Yakhauj ntshai heev hab nyuaj sab kawg le. Nwg txhaj muab nwg cov tuabneeg faib kag ua ob paab, nwg tseem muab nwg cov yaaj, tshis, nyuj hab ntxhuav faib ua ob paab hab."},{"bible_id":"1726","chapter_code":"GEN.32","verse_code":"GEN.32.8","label":"8","content":"Nwg xaav has tas, \u201cYog Exaus tuaj tua paab ua ntej los kuas paab ua qaab tsiv tau dlim.\u201d"},{"bible_id":"1726","chapter_code":"GEN.32","verse_code":"GEN.32.9","label":"9","content":"Yakhauj txhaj thov Vaajtswv has tas, \u201cKuv yawmkoob Anplahaas tug Vaajtswv hab kuv txiv Ixaj tug Vaajtswv, thov koj noog kuv tej lug thov lauj! Tug TSWV, koj has kuas kuv rov qaab moog lawm nraag kuv lub tebchaws hab kuv cov kwvtij, hab koj yuav pub kev tau zoo rua kuv."},{"bible_id":"1726","chapter_code":"GEN.32","verse_code":"GEN.32.10","label":"10","content":"Tub tsi tsimnyog koj hlub hab ua ncaaj nceeg rua kuv kws yog koj tug tubkhai hlo le. Thaus kuv hlaa tug dlej Yauladees tuaj, kuv tsi muaj dlaabtsi le, tsuas muaj tuab tug paas nreg xwb, tabsis nwgnuav muaj ob paab tuabneeg hab ob paab tsaj coob kawg nrug kuv rov qaab lug."},{"bible_id":"1726","chapter_code":"GEN.32","verse_code":"GEN.32.11","label":"11","content":"Kuv thov koj paab kuas kuv dlim ntawm kuv tug tijlaug Exaus lauj. Kuv ntshai heev, kuv ntshai nyob tsaam nwg tuaj tua peb hab ua rua peb raug kev puamtsuaj, tsi has tej quaspuj hab mivnyuas huv tuabsi."},{"bible_id":"1726","chapter_code":"GEN.32","verse_code":"GEN.32.12","label":"12","content":"Thov koj ncu ntsoov tej lug kws koj cog tseg has tas, koj yuav pub kev tau zoo rua kuv hab pub kuas kuv muaj xeebntxwv coob suav tsi txheeb, ib yaam le tej xuabzeb nraag ntug havtxwv.\u201d"},{"bible_id":"1726","chapter_code":"GEN.32","verse_code":"GEN.32.13","label":"13","content":"Nwg txhaj pw ib mos ntawm thaaj chaw ntawd, hab nwg txhaj xaiv tej tsaj kws nwg muaj ibtxha coj moog pub rua nwg tug tijlaug Exaus le nuav:"},{"bible_id":"1726","chapter_code":"GEN.32","verse_code":"GEN.32.14","label":"14","content":"Ob puas tug maum tshis hab neeg nkaum tug laug tshis, ob puas tug maum yaaj hab neeg nkaum tug laug yaaj,"},{"bible_id":"1726","chapter_code":"GEN.32","verse_code":"GEN.32.15","label":"15","content":"peb caug tug maum ntxhuav nrug cov mivnyuas kws tseem mog, plaub caug tug maum nyuj hab kaum tug txiv nyuj, neeg nkaum tug maum neeg luav hab kaum tug txiv neeg luav."},{"bible_id":"1726","chapter_code":"GEN.32","verse_code":"GEN.32.16","label":"16","content":"Nwg muab cov tsaj ntawd faib ua tej paab hab nwg kuas nwg cov tubkhai ib leeg moog saib ib paab. Nwg has rua puab tas, \u201cMej ca le moog ua kuv ntej, ib paab moog kuas nrug ib paab dleb tsawv.\u201d"},{"bible_id":"1726","chapter_code":"GEN.32","verse_code":"GEN.32.17","label":"17","content":"Nwg has rua thawj tug tubkhai has tas, \u201cThaus twg yog kuv tug tijlaug Exaus tuaj ntsib koj hab nwg nug has tas, \u2018Koj tug tswv yog leejtwg? Koj yuav moog qhov twg? Leejtwg yog tug tswv cov tsaj kws ua koj ntej nuav?\u2019"},{"bible_id":"1726","chapter_code":"GEN.32","verse_code":"GEN.32.18","label":"18","content":"Koj yuavtsum teb has tas, \u2018Cov tsaj nuav yog koj tug tubkhai Yakhauj le. Nwg kuas coj cov tsaj nuav lug pub rua Exaus kws yog nwg tug tswv. Yakhauj tseem taabtom lug ua peb qaab.\u2019 \u201d"},{"bible_id":"1726","chapter_code":"GEN.32","verse_code":"GEN.32.19","label":"19","content":"Yakhauj has rua tug tubkhai ob hab tug tubkhai peb hab txhua tug kws nwg tsaa lug saib nwg cov tsaj ntawd ib yaam nkaus has tas: \u201cThaus mej ntsib Exaus mej yuavtsum has tej lug nuav rua nwg."},{"bible_id":"1726","chapter_code":"GEN.32","verse_code":"GEN.32.20","label":"20","content":"Mej yuavtsum has tas, \u2018Yakhauj kws yog koj tug tubkhai tseem ua peb qaab.\u2019 \u201d Yakhauj xaav has tas, \u201cKuv tub muab kuv tej tsaj xaa ua ntej moog pub rua nwg lawm, ces thaus kuv moog ntsib nwg, nyaj nwg yuav zaam txim rua kuv.\u201d"},{"bible_id":"1726","chapter_code":"GEN.32","verse_code":"GEN.32.21","label":"21","content":"Yakhauj xaa tej khoom pub ntawd moog ua ntej, tabsis nwg tseem rov pw ib mos ntawm lub yeej ntawd."},{"bible_id":"1726","chapter_code":"GEN.32","verse_code":"GEN.32.22","label":"22","content":"Mo ntawd Yakhauj sawv coj nwg ob tug quaspuj, nwg ob tug nam yau, hab nwg kaum ib leeg mivnyuas moog hlaa tug Dlej Yanpaus."},{"bible_id":"1726","chapter_code":"GEN.32","verse_code":"GEN.32.23","label":"23","content":"Thaus nwg xaa quaspuj mivnyuas hlaa dlhau dlej taag, nwg maam muab tej khoom kws yog nwg tug xaa rua saab dlej tim u huv tuabsi hab,"},{"bible_id":"1726","chapter_code":"GEN.32","verse_code":"GEN.32.24","label":"24","content":"tabsis Yakhauj tuab leeg tseem nyob tom qaab. Ces txawm muaj ib tug txivneej lug nrug Yakhauj sis qhau moog txug thaus kaaj ntug txoog."},{"bible_id":"1726","chapter_code":"GEN.32","verse_code":"GEN.32.25","label":"25","content":"Thaus tug txivneej ntawd pum has tas, nwg yuav qhau tsi yeej Yakhauj, nwg txhaj ntaus Yakhauj lub ntsaag ua rua Yakhauj lub pob qej txhaa pluam plhuav."},{"bible_id":"1726","chapter_code":"GEN.32","verse_code":"GEN.32.26","label":"26","content":"Tug txivneej ntawm has tas, \u201cNub tub yuav tawm, koj ca le tso kuv moog.\u201d Yakhauj teb has tas, \u201cKuv yuav tsi tso koj moog txug thaus koj foom koob moov rua kuv tsaiv.\u201d"},{"bible_id":"1726","chapter_code":"GEN.32","verse_code":"GEN.32.27","label":"27","content":"Tug txivneej ntawm nug Yakhauj has tas, \u201cKoj npe hu le caag?\u201d Nwg teb has tas, \u201cKuv npe hu ua Yakhauj.\u201d"},{"bible_id":"1726","chapter_code":"GEN.32","verse_code":"GEN.32.28","label":"28","content":"Tug txivneej ntawd has tas, \u201cKoj lub npe yuav tsi hu ua Yakhauj ntxiv lawm. Rua qhov koj muaj peevxwm nrug Vaajtswv hab nrug tuabneeg sis qhau, hab ua rua koj yeej lawm. Yog le ntawd, yuav muab koj lub npe tis hu ua Yixalayees.\u201d"},{"bible_id":"1726","chapter_code":"GEN.32","verse_code":"GEN.32.29","label":"29","content":"Yakhauj has tas, \u201cThov koj qha koj lub npe rua kuv.\u201d Tabsis nwg teb Yakhauj has tas, \u201cVim le caag koj xaav paub kuv lub npe?\u201d Ces nwg txawm foom koob moov rua Yakhauj."},{"bible_id":"1726","chapter_code":"GEN.32","verse_code":"GEN.32.30","label":"30","content":"Yakhauj has tas, \u201cKuv tub pum Vaajtswv tim ntsej tim muag lawm, tabsis kuv tseem muaj sa nyob.\u201d Yog le ntawd, Yakhauj txhaj tis npe rua thaaj chaw ntawd hu ua Peniyees."},{"bible_id":"1726","chapter_code":"GEN.32","verse_code":"GEN.32.31","label":"31","content":"Thaus nub tawm tuaj Yakhauj txhaj sawv kev huv Peniyees moog lawm, hab nwg moog kev cegtawv pluav, rua qhov mob nwg lub ntsaag heev."},{"bible_id":"1726","chapter_code":"GEN.32","verse_code":"GEN.32.32","label":"32","content":"Txawm yog naj nub nwgnuav los Yixalayees cov xeebntxwv yeej tsi noj thooj nqaj ntawm lub ntsaag ntawd hlo le, rua qhov Vaajtswv ntaus Yakhauj lub ntsaag lawm."},{"bible_id":"1726","chapter_code":"GEN.33","verse_code":"GEN.33.1","label":"1","content":"Thaus Yakhauj pum Exaus hab plaub puas leej kws nrug Exaus ua ke tuaj, nwg txawm muab nwg cov mivnyuas faib rua Le-as, Laxees hab rua ob tug nam yau."},{"bible_id":"1726","chapter_code":"GEN.33","verse_code":"GEN.33.2","label":"2","content":"Nwg tso ob tug nam yau hab obtug cov mivnyuas moog ua ntej, tso Le-as hab nwg cov mivnyuas tuaj nruab nraab, ces maam tso Laxees hab Yauxej tuaj tom qaab kawg."},{"bible_id":"1726","chapter_code":"GEN.33","verse_code":"GEN.33.3","label":"3","content":"Yakhauj moog ua puab ntej hab nwg txhus caug ndlua huv aav pe xyaa pes moog ti nkaus ntawm nwg tug tijlaug."},{"bible_id":"1726","chapter_code":"GEN.33","verse_code":"GEN.33.4","label":"4","content":"Tabsis Exaus dlha ceev nrooj moog cuag Yakhauj, puag nkaus hab nwj nwg. Obtug ob kwvtij sis qawg quaj."},{"bible_id":"1726","chapter_code":"GEN.33","verse_code":"GEN.33.5","label":"5","content":"Thaus Exaus tsaa muag xaam nwg pum dlheev cov quaspuj hab cov mivnyuas ntawd, nwg txawm nug has tas, \u201cCov tuabneeg kws nrug koj lug nuav yog leejtwg?\u201d Yakhauj teb has tas, \u201cTijlaug, cov mivnyuas nuav yog Vaajtswv tug kws ibtxwm ua zoo kawg nkaus, pub rua kuv.\u201d"},{"bible_id":"1726","chapter_code":"GEN.33","verse_code":"GEN.33.6","label":"6","content":"Ces ob tug nam yau nrug obtug cov mivnyuas txaav zog lug hab txhus caug ndlua pe,"},{"bible_id":"1726","chapter_code":"GEN.33","verse_code":"GEN.33.7","label":"7","content":"Le-as hab nwg cov mivnyuas maam lug, hab thaus kawg Yauxej hab Laxees maam le txaav lug hab txhus caug ndlua pe."},{"bible_id":"1726","chapter_code":"GEN.33","verse_code":"GEN.33.8","label":"8","content":"Exaus rov nug has tas, \u201cUa le paab kws kuv xub tuaj ntsib ne? Paab ntawd yog leejtwg paab hab?\u201d Yakhauj teb has tas, \u201cPaab ntawd yog kuv muab rua koj, thov koj hlub kuv.\u201d"},{"bible_id":"1726","chapter_code":"GEN.33","verse_code":"GEN.33.9","label":"9","content":"Tabsis Exaus has tas, \u201cKuv tug kwv, kuv tub muaj txaus kuv lawm, ca le ceev tej ntawd rua koj xwb.\u201d"},{"bible_id":"1726","chapter_code":"GEN.33","verse_code":"GEN.33.10","label":"10","content":"Yakhauj has tas, \u201cTijlaug, yog koj txaus sab rua kuv thov koj ca le yuav tsi xob yig, ca le txais tej kws kuv muab pub rua koj lawm. Kuv tau rov lug pum koj mas zoo kuv sab npaum nkaus le kuv pum Vaajtswv ntaag, rua qhov nwgnuav koj ua zoo kawg nkaus rua kuv."},{"bible_id":"1726","chapter_code":"GEN.33","verse_code":"GEN.33.11","label":"11","content":"Thov koj ca le yuav tej kws kuv muab pub rua koj ntawd, Vaajtswv hlub kuv hab nwg pub txhua tsaav yaam kws kuv xaav yuav rua kuv.\u201d Yakhauj has tej lug mog lug muas thov moog txug thaus Exaus leeg yuav lawm."},{"bible_id":"1726","chapter_code":"GEN.33","verse_code":"GEN.33.12","label":"12","content":"Exaus has tas, \u201cPeb ca le npaaj hab sawv kev moog. Kuv yuav ua tug coj mej kev moog.\u201d"},{"bible_id":"1726","chapter_code":"GEN.33","verse_code":"GEN.33.13","label":"13","content":"Yakhauj teb has tas, \u201cTijlaug, koj yeej paub has tas kuv cov mivnyuas tseem yau moog tsi taug ceev, hab kuv txhawj kuv tej yaaj hab tej tsaj txhu kws muaj mivnyuas mog. Yog peb yuav moog ceev nrooj, ntshai moog ib nub xwb kuv tej tsaj yuav tuag taag."},{"bible_id":"1726","chapter_code":"GEN.33","verse_code":"GEN.33.14","label":"14","content":"Thov ca koj ua kuv ntej moog, hab kuv yuav maam maam lawv koj qaab lug, kuv tej tsaj txhu hab kuv cov mivnyuas moog taug le caag kuv yuav moog le ntawd, txug thaus kuv lug cuag tau koj huv tebchaws Edoos.\u201d"},{"bible_id":"1726","chapter_code":"GEN.33","verse_code":"GEN.33.15","label":"15","content":"Exaus has tas, \u201cYog le ntawd, kuv maam le ca kuv cov tuabneeg ob peb leeg nrug koj.\u201d Tabsis Yakhauj teb has tas, \u201cTijlaug, tsi taag koj yuav tso tuabneeg paab kuv, tsuav yog koj txaus sab rua kuv xwb ces tau lawm.\u201d"},{"bible_id":"1726","chapter_code":"GEN.33","verse_code":"GEN.33.16","label":"16","content":"Yog le ntawd, nub ntawd Exaus txhaj sawv kev ua ntej rov lug rua tebchaws Edoos lawm."},{"bible_id":"1726","chapter_code":"GEN.33","verse_code":"GEN.33.17","label":"17","content":"Tabsis thaus Yakhauj moog txug ntawm Xukaus, nwg txawm ua tsev rua nwg nyob hab ua nkuaj kaw nwg cov tsaj rua ntawd. Tub yog vim le nuav txhaj muab thaaj chaw ntawd tis npe hu ua Xukaus."},{"bible_id":"1726","chapter_code":"GEN.33","verse_code":"GEN.33.18","label":"18","content":"Yakhauj rov qaab tim tebchaws Mexuputamias lug txug rua huv lub nroog Sekhees kws nyob huv tebchaws Kana-aas tsi ntsib kev nyuaj sab dlaabtsi, hab nwg moog ua zog nyob ze rua ntawm ntug nroog Sekhees."},{"bible_id":"1726","chapter_code":"GEN.33","verse_code":"GEN.33.19","label":"19","content":"Nwg muab tau ib puas dlaim nyaj yuav tau ib thaaj aav ntawm Sekhees txiv Hamaules cov xeebntxwv."},{"bible_id":"1726","chapter_code":"GEN.33","verse_code":"GEN.33.20","label":"20","content":"Yakhauj txhaj teeb tau ib lub thaaj rua ntawd hab tis npe hu ua Ees lawv le cov Yixalayees tug Vaajtswv lub npe."},{"bible_id":"1726","chapter_code":"GEN.34","verse_code":"GEN.34.1","label":"1","content":"Muaj ib nub Yakhauj hab Le-as obtug tug ntxhais Dinas txawm tawm moog saib cov tuabneeg Kana-aas tej quaspuj."},{"bible_id":"1726","chapter_code":"GEN.34","verse_code":"GEN.34.2","label":"2","content":"Hamaules kws yog tuabneeg Hivis kws yog tug thawj saib cheebtsaam ntawd, thaus Hamaules tug tub Sekhees pum Dinas, nwg txawm tuaj coj Dinas moog hab muab Dinas yuam."},{"bible_id":"1726","chapter_code":"GEN.34","verse_code":"GEN.34.3","label":"3","content":"Rua qhov Sekhees pum Dinas zoo nkauj heev, nwg txhaj ua zaaj ua ntxeev ntxag kuas tau Dinas yuav."},{"bible_id":"1726","chapter_code":"GEN.34","verse_code":"GEN.34.4","label":"4","content":"Sekhees txhaj has rua nwg txiv has tas, \u201cTxiv, kuv xaav kuas koj moog yuav tug ntxhais ntawd lug ua kuv tug quaspuj.\u201d"},{"bible_id":"1726","chapter_code":"GEN.34","verse_code":"GEN.34.5","label":"5","content":"Yakhauj paub has tas nwg tug ntxhais raug kev txaajmuag, tabsis vim nwg cov tub moog yug tsaj rua nraag teb lawm, nwg txhaj tsi has ib yaam dlaabtsi txug thaus nwg cov tub lug tsev txhij."},{"bible_id":"1726","chapter_code":"GEN.34","verse_code":"GEN.34.6","label":"6","content":"Hamaules kws yog Sekhees txiv txhaj tuaj thov Yakhauj,"},{"bible_id":"1726","chapter_code":"GEN.34","verse_code":"GEN.34.7","label":"7","content":"tawm thawj thaus Yakhauj cov tub rov nraag teb lug txug tsev. Thaus puab nov dlheev txug zaaj nuav, ua rua puab mob sab hab chim heev rua qhov Sekhees tau ua saib tsi taug cov tuabneeg Yixalayees kws yog nwg muab Yakhauj tug ntxhais yuam le ntawd."},{"bible_id":"1726","chapter_code":"GEN.34","verse_code":"GEN.34.8","label":"8","content":"Hamaules has rua Yakhauj has tas, \u201cKuv tug tub Sekhees nyam koj tug ntxhais heev le lawm, thov ca nwg yuav koj tug ntxhais ua nwg tug quaspuj."},{"bible_id":"1726","chapter_code":"GEN.34","verse_code":"GEN.34.9","label":"9","content":"Thov ca peb lug sis coglug, kuas mej hab peb tsaav tuabneeg txhaj muaj kev txis tshoob txis kug rua peb tej mivnyuas."},{"bible_id":"1726","chapter_code":"GEN.34","verse_code":"GEN.34.10","label":"10","content":"Ces mej txhaj tau nrug peb nyob huv peb lub tebchaws nuav. Mej yuav nyob thaaj chaw twg los nyob ntawm mej nyam, tso kev laag luam, hab muaj ndlag tug kuas ywjpheej rua mej.\u201d"},{"bible_id":"1726","chapter_code":"GEN.34","verse_code":"GEN.34.11","label":"11","content":"Ces Sekhees has rua Dinas txiv hab nwg cov nug has tas, \u201cThov mej ua zoo rua kuv, hab kuv yuav muab txhua yaam kws mej xaav tau rua mej."},{"bible_id":"1726","chapter_code":"GEN.34","verse_code":"GEN.34.12","label":"12","content":"Thov qha yaam kws mej xaav yuav rua kuv, hab ca le has nqe tshoob kuas ntau npaum le mej xaav sau, mej xaav kuas them npaum twg los kuv yuav them npaum ntawd rua mej, tsuav yog mej kaam muab mej tug muam rua kuv yuav ua quaspuj xwb.\u201d"},{"bible_id":"1726","chapter_code":"GEN.34","verse_code":"GEN.34.13","label":"13","content":"Vim qhov kws Sekhees tau ua rua puab tug muam Dinas raug kev txaajmuag, Yakhauj cov tub txhaj teb dlaag ntsuav rua Sekhees hab Hamaules obtug."},{"bible_id":"1726","chapter_code":"GEN.34","verse_code":"GEN.34.14","label":"14","content":"Puab has rua Sekhees has tas, \u201cPeb tsi pum zoo ca peb tug muam moog yuav ib tug txivneej twg kws tsi tau ua kevcai txav tawv le, yog ua le ntawd mas rhuav peb ntsejmuag heev."},{"bible_id":"1726","chapter_code":"GEN.34","verse_code":"GEN.34.15","label":"15","content":"Tsuas muaj tuab qho kws mej ua lawv le peb ua xwb, mej txhua tug txivneej yuavtsum tau ua kevcai txav tawv ib yaam le peb ua huv tuabsi,"},{"bible_id":"1726","chapter_code":"GEN.34","verse_code":"GEN.34.16","label":"16","content":"ces peb txhaj paub nrug mej ua tshoob ua kug. Peb txhaj yuav nrug mej nyob tau ua ke hab peb txhaj yuav nrug mej ua tau ib tsaav tuabneeg."},{"bible_id":"1726","chapter_code":"GEN.34","verse_code":"GEN.34.17","label":"17","content":"Tabsis yog mej tsi leeg ua lawv le peb has hab ua kevcai txav, peb yuav coj peb tug muam lug hab tsiv tawm huv tebchaws nuav moog.\u201d"},{"bible_id":"1726","chapter_code":"GEN.34","verse_code":"GEN.34.18","label":"18","content":"Hamaules hab nwg tug tub Sekhees pum zoo yuav lawv le puab has ntawd,"},{"bible_id":"1726","chapter_code":"GEN.34","verse_code":"GEN.34.19","label":"19","content":"ces tug tub hluas txawm maaj nrooj ua lawv le puab tau has ntawd, rua qhov nwg nyam Yakhauj tug ntxhais heev. Sekhees kuj yog ib tug kws muaj meejmom huv nwg tsev tuabneeg."},{"bible_id":"1726","chapter_code":"GEN.34","verse_code":"GEN.34.20","label":"20","content":"Hamaules hab nwg tug tub Sekhees txhaj moog rua tim qhov chaw saablaaj kws nyob tim roojvaag nroog hab has rua cov pejxeem huv lub nroog has tas:"},{"bible_id":"1726","chapter_code":"GEN.34","verse_code":"GEN.34.21","label":"21","content":"\u201cCov tuabneeg nuav nrug peb sis raug zoo heev, ca puab nrug peb nyob huv lub tebchaws nuav hab ca puab moog lug ywj sab. Lub tebchaws los kuj dlaav txaus puab nyob hab. Ca peb tej tub moog yuav puab tej ntxhais hab puab tej tub tuaj yuav peb tej ntxhais."},{"bible_id":"1726","chapter_code":"GEN.34","verse_code":"GEN.34.22","label":"22","content":"Puab yeej zoo sab nrug peb nyob hab nrug peb koom ua ib tsaav tuabneeg, tabsis muaj ib txuj cai kws peb yuavtsum tau ua, yog peb txhua tug txivneej yuavtsum tau ua kevcai txav tawv le puab."},{"bible_id":"1726","chapter_code":"GEN.34","verse_code":"GEN.34.23","label":"23","content":"Mej puas xaav tau puab tej tsaj txhu hab tej khoom kws yog puab le lug ua peb tug? Yog mej xaav tau, ca le leeg yuav puab txuj cai hab ca puab nrug peb nyob.\u201d"},{"bible_id":"1726","chapter_code":"GEN.34","verse_code":"GEN.34.24","label":"24","content":"Taagnrho cov pejxeem suavdlawg puavleej pum zoo yuav hab ua lawv le Hamaules hab Sekhees has ntawd, txhua tug txivneej txhaj ua kevcai txav tawv taagnrho."},{"bible_id":"1726","chapter_code":"GEN.34","verse_code":"GEN.34.25","label":"25","content":"Tau peb nub tom qaab kws cov txivneej ua kevcai txav tawv ntawd tej nqaj tseem mob, Yakhauj ob tug tub: Xime-oos hab Levis kws yog Dinas ob tug nug, txawm nqaa obtug ob raab ntaaj nyag kev tuabywv moog rua huv nroog, hab muab cov txivneej huv tua tuag taag,"},{"bible_id":"1726","chapter_code":"GEN.34","verse_code":"GEN.34.26","label":"26","content":"nrug rua Hamaules hab nwg tug tub Sekhees huv tuabsi. Ces obtug txhaj coj Dinas huv Sekhees tsev tawm lug lawm."},{"bible_id":"1726","chapter_code":"GEN.34","verse_code":"GEN.34.27","label":"27","content":"Tom qaab kws Xime-oos hab Levis obtug muab cov tuabneeg ntawd tua tuag taag lawm, Yakhauj cov tub tseem moog fuab lub nroog ua pauj qhov kws puab tug muam raug txaajmuag ntawd."},{"bible_id":"1726","chapter_code":"GEN.34","verse_code":"GEN.34.28","label":"28","content":"Puab caab taagnrho tej tsaj txhu, nyuj, neeg luav hab muab txhua yaam khoom kws nyob huv nroog hab huv tej teb nqaa huv tuabsi moog lawm."},{"bible_id":"1726","chapter_code":"GEN.34","verse_code":"GEN.34.29","label":"29","content":"Puab coj txhua yaam kws muaj nqes, nteg tej quaspuj hab mivnyuas, hab nqaa txhua yaam kws nyob huv puab tej vaaj tse huv tuabsi lawm hab."},{"bible_id":"1726","chapter_code":"GEN.34","verse_code":"GEN.34.30","label":"30","content":"Yakhauj has rua Xime-oos hab Levis has tas, \u201cMeb ua rua kuv tau kev ntxhuv sab lawm, taamsim nuav cov tuabneeg Kana-aas hab cov tuabneeg Pelixes, hab cov tuabneeg kws nyob huv tebchaws nuav yuav ntxub kuv heev. Kuv tsi muaj tuabneeg coob, yog puab sis sau tuaj tawmtsaam hab tua kuv, mas peb tsev tuabneeg yuav raug kev puamtsuaj taag le.\u201d"},{"bible_id":"1726","chapter_code":"GEN.34","verse_code":"GEN.34.31","label":"31","content":"Tabsis obtug teb has tas, \u201cYuav ca Sekhees coj wb tug muam moog ntxag zoo le tug namndlav los?\u201d"},{"bible_id":"1726","chapter_code":"GEN.35","verse_code":"GEN.35.1","label":"1","content":"Vaajtswv has rua Yakhauj has tas, \u201cKoj ca le moog nyob peg Npethees. Hab koj ca le teeb ib lub thaaj rua kuv, kuv yog Vaajtswv tug kws tshwm rua koj pum thaus koj tsiv koj tug tijlaug Exaus moog ntaag.\u201d"},{"bible_id":"1726","chapter_code":"GEN.35","verse_code":"GEN.35.2","label":"2","content":"Yog le ntawd, Yakhauj txhaj has rua nwg tsev tuabneeg hab taagnrho cov tuabneeg kws nrug nwg nyob ntawd has tas, \u201cMej ca le muab cov tuabneeg txawv tebchaws tej vaajtswv kws mej muaj coj moog povtseg, ua kevcai ntxuav mej kuas huv hab naav tej rig tsho kws ntxhua huv si lawm."},{"bible_id":"1726","chapter_code":"GEN.35","verse_code":"GEN.35.3","label":"3","content":"Peb yuav sawv kev ntawm nuav moog rua peg lub nroog Npethees, qhov chaw kws kuv yuav teeb ib lub thaaj rua Vaajtswv tug kws tau paab kuv thaus kuv raug kev txomnyem nyuaj sab, hab yog tug kws nrug nraim kuv txhua qhov kws kuv moog.\u201d"},{"bible_id":"1726","chapter_code":"GEN.35","verse_code":"GEN.35.4","label":"4","content":"Yog le ntawd, puab txhaj muab taagnrho cov tuabneeg txawv tebchaws tej vaajtswv kws puab muaj hab puab tej qhws ntsej kws puab coj ntawm qhovntsej huv tuabsi rua Yakhauj. Yakhauj txhaj coj moog faus rua ntawm qaab tsob ntoo qheb kws nyob ze lub nroog Sekhees."},{"bible_id":"1726","chapter_code":"GEN.35","verse_code":"GEN.35.5","label":"5","content":"Thaus Yakhauj hab nwg cov tub taabtom sawv kev moog, Vaajtswv txawm ua ib yaam txaus ntshai heev lug rua cov tuabneeg huv tej nroog kws nyob puagncig puab. Cov tuabneeg huv tej nroog ntawd txhaj tsi kaam moog caum Yakhauj puab qaab."},{"bible_id":"1726","chapter_code":"GEN.35","verse_code":"GEN.35.6","label":"6","content":"Yakhauj hab nwg cov tuabneeg lug txug huv lub zog Luxes kws nwgnuav yog lub nroog Npethees, huv tebchaws Kana-aas."},{"bible_id":"1726","chapter_code":"GEN.35","verse_code":"GEN.35.7","label":"7","content":"Nyob qhov ntawd, Yakhauj teeb tau ib lub thaaj hab nwg tis npe rua thaaj chaw ntawd hu ua Ees Npethees,  rua qhov Vaajtswv tau lug tshwm rua Yakhauj pum thaus Yakhauj tsiv nwg tug tijlaug moog txug ntawm qhov chaw ntawd."},{"bible_id":"1726","chapter_code":"GEN.35","verse_code":"GEN.35.8","label":"8","content":"Lenpekas tug ntxhais qhev Denpaulas tuag hab puab muab log rua huv qaab ib tsob ntoo qheb kws nyob ntawm lub nroog Npethees saab nraag. Yog le ntawd, txhaj muab tsob ntoo qheb ntawd tis npe hu ua, \u201cTsob Ntoo Qheb Quaj Ntsuag.\u201d"},{"bible_id":"1726","chapter_code":"GEN.35","verse_code":"GEN.35.9","label":"9","content":"Thaus Yakhauj rov huv tebchaws Mexuputamias lug, Vaajtswv rov lug tshwm rua Yakhauj pum dlua ib zag ntxiv, hab foom koob moov rua nwg."},{"bible_id":"1726","chapter_code":"GEN.35","verse_code":"GEN.35.10","label":"10","content":"Vaajtswv has rua nwg has tas, \u201cKoj lub npe hu ua Yakhauj, tabsis txij nuav moog koj lub npe yuav hu ua Yixalayees.\u201d Yog le ntawd, Vaajtswv txhaj tis Yakhauj lub npe hu ua Yixalayees."},{"bible_id":"1726","chapter_code":"GEN.35","verse_code":"GEN.35.11","label":"11","content":"Hab Vaajtswv rov has rua Yakhauj has tas, \u201cKuv yog Vaajtswv tug kws muaj fwjchim luj kawg nkaus. Koj ca le muaj tubki kuas fuamvaam coob. Koj cov xeebntxwv yuav dlhau moog ua ntau tsaav tuabneeg, hab koj yuav yog ntau leej vaajntxwv tug yawmkoob."},{"bible_id":"1726","chapter_code":"GEN.35","verse_code":"GEN.35.12","label":"12","content":"Kuv yuav muab lub tebchaws kws kuv muab rua Anplahaas hab Ixaj lawm pub rua koj, hab kuv tseem yuav muab rua koj cov xeebntxwv kws nyob ntau tam tom qaab koj.\u201d"},{"bible_id":"1726","chapter_code":"GEN.35","verse_code":"GEN.35.13","label":"13","content":"Ces Vaajtswv txawm ncaim nwg moog lawm."},{"bible_id":"1726","chapter_code":"GEN.35","verse_code":"GEN.35.14","label":"14","content":"Yakhauj txhus tau ib tug ncej zeb ua cim ncu txug rua ntawm qhov chaw kws Vaajtswv lug nrug nwg thaam, nwg muab cawv txiv maab hab roj txiv ntoo laub rua sau tug ncej zeb ntawd fij rua Vaajtswv."},{"bible_id":"1726","chapter_code":"GEN.35","verse_code":"GEN.35.15","label":"15","content":"Nwg txhaj tis npe rua thaaj chaw ntawd hu ua Npethees."},{"bible_id":"1726","chapter_code":"GEN.35","verse_code":"GEN.35.16","label":"16","content":"Yakhauj hab nwg tsev tuabneeg txawm tawm huv Npethees moog lawm, hab thaus tseem tshuav dleb maam le moog txug rua huv Efalates, Laxees txawm mob plaab txug caij dlaws cev, hab zag nuav nwg yug mivnyuas nyuaj heev."},{"bible_id":"1726","chapter_code":"GEN.35","verse_code":"GEN.35.17","label":"17","content":"Thaus Laxees mob plaab yuav yug tug mivnyuas ntawd, tug quaspuj kws paab tu mivnyuas txhaj has rua Laxees has tas, \u201cLaxees, koj tsi xob ntshai, koj yuav tau ib tug tub ntxiv xwb.\u201d"},{"bible_id":"1726","chapter_code":"GEN.35","verse_code":"GEN.35.18","label":"18","content":"Tabsis thaus Laxees yuav tuag, hab nwg fuas paa yuav tu sav nwg tis tug mivtub ntawd npe hu ua Npee-aunis,  tabsis nwg txiv tis nwg lub npe hu ua Npeenyamees."},{"bible_id":"1726","chapter_code":"GEN.35","verse_code":"GEN.35.19","label":"19","content":"Thaus Laxees tuag, puab txhaj muab nwg moog log rua ntawm ib saab ntug kev kws moog rua huv lub zog Efalates kws nwgnuav hu ua lub nroog Npelehees."},{"bible_id":"1726","chapter_code":"GEN.35","verse_code":"GEN.35.20","label":"20","content":"Hab Yakhauj txhus ib tug ncej zeb rua sau Laxees lub ntxaa ua cim ncu txug Laxees lub ntxaa lug txug naj nub nua."},{"bible_id":"1726","chapter_code":"GEN.35","verse_code":"GEN.35.21","label":"21","content":"Yakhauj sawv kev moog ntxiv hab lug tsuam yeej nyob rua ntawm tug pemthuam Edeles ib saab."},{"bible_id":"1726","chapter_code":"GEN.35","verse_code":"GEN.35.22","label":"22","content":"Thaus Yakhauj tawm huv lub tebchaws ntawd moog lawm, Lunpees txawm moog nrug Npilehas kws yog nwg txiv tug nam yau pw. Thaus Yakhauj nov txug zaaj nuav mas nwg chim heev. Yakhauj muaj kaum ob leeg tub."},{"bible_id":"1726","chapter_code":"GEN.35","verse_code":"GEN.35.23","label":"23","content":"Le-as cov tub yog Lunpees (Yakhauj tug tub hlub), Xime-oos, Levis, Yudas, Ixakhas hab Xenpuloos."},{"bible_id":"1726","chapter_code":"GEN.35","verse_code":"GEN.35.24","label":"24","content":"Laxees cov tub yog Yauxej hab Npeenyamees."},{"bible_id":"1726","chapter_code":"GEN.35","verse_code":"GEN.35.25","label":"25","content":"Laxees tug ntxhais qhev Npilehas ob tug tub yog: Daas hab Nathalis."},{"bible_id":"1726","chapter_code":"GEN.35","verse_code":"GEN.35.26","label":"26","content":"Le-as tug ntxhais qhev Xilepas cov tub yog, Khas hab Aseles. Cov tub nuav puavleej yug peg tebchaws Mexuputamias."},{"bible_id":"1726","chapter_code":"GEN.35","verse_code":"GEN.35.27","label":"27","content":"Yakhauj moog saib nwg txiv Ixaj huv lub nroog Maales kws nyob ze lub nroog Henploos, yog qhov chaw kws Anplahaas hab Ixaj obtug nyob."},{"bible_id":"1726","chapter_code":"GEN.35","verse_code":"GEN.35.28","label":"28","content":"Ixaj ua neej nyob tau ib puas yim caum xyoo,"},{"bible_id":"1726","chapter_code":"GEN.35","verse_code":"GEN.35.29","label":"29","content":"hab tuag thaus nwg muaj noobnyoog laug heev lawm, nwg ob tug tub Exaus hab Yakhauj txhaj coj nwg lub cev moog log."},{"bible_id":"1726","chapter_code":"GEN.36","verse_code":"GEN.36.1","label":"1","content":"Ntawm nuav moog yog Exaus cov xeebntxwv kws muaj dlua ib lub npe hu ua Edoos."},{"bible_id":"1726","chapter_code":"GEN.36","verse_code":"GEN.36.2","label":"2","content":"Exaus moog yuav cov tuabneeg Kana-aas tej ntxhais lug ua quaspuj: Eloos kws yog tuabneeg Hitis tug ntxhais kws hu ua Adahes, hab Xinpe-oos kws yog tuabneeg Hivis tug tub  Anas tug ntxhais kws hu ua Auhaulinpamas,"},{"bible_id":"1726","chapter_code":"GEN.36","verse_code":"GEN.36.3","label":"3","content":"hab Yisamayees tug ntxhais Npasemas kws yog Nenpayaus tug muam."},{"bible_id":"1726","chapter_code":"GEN.36","verse_code":"GEN.36.4","label":"4","content":"Adahes yug tau Elifas, Npasemas yug tau Le-uyees"},{"bible_id":"1726","chapter_code":"GEN.36","verse_code":"GEN.36.5","label":"5","content":"hab Auhaulinpamas yug tau Ye-uses, Yalaas hab Kaulas. Taagnrho cov nuav puavleej yog Exaus cov tub kws yug huv lub tebchaws Kana-aas."},{"bible_id":"1726","chapter_code":"GEN.36","verse_code":"GEN.36.6","label":"6","content":"Ces Exaus coj nwg cov quaspuj, cov tub, cov ntxhais hab taagnrho nwg tsev tuabneeg, nrug nwg tej tsaj txhu hab txhua yaam kws nwg khwv tau huv tebchaws Kana-aas, tsiv moog nyob rua ib lub tebchaws kws nyob dleb ntawm nwg tug kwv Yakhauj."},{"bible_id":"1726","chapter_code":"GEN.36","verse_code":"GEN.36.7","label":"7","content":"Nwg tsiv moog vim lub tebchaws kws nwg hab Yakhauj ibtxwm nyob nqaim rua obtug heev, hab obtug muaj tsaj txhu coob txhaj ua rua obtug nyob tsi tau ua ke."},{"bible_id":"1726","chapter_code":"GEN.36","verse_code":"GEN.36.8","label":"8","content":"Yog le ntawd, Exaus (kws yog tuabneeg Edoos) txhaj moog nyob rua peg lub laaj roob kws nyob peg tebchaws Xe-iles lawm."},{"bible_id":"1726","chapter_code":"GEN.36","verse_code":"GEN.36.9","label":"9","content":"Ntawm nuav yog Exaus cov xeebntxwv kws yog cov tuabneeg Edoos cov yawmkoob kws nyob peg lub laaj roob peg tebchaws Xe-iles."},{"bible_id":"1726","chapter_code":"GEN.36","verse_code":"GEN.36.10","label":"10","content":"Ntawm nuav yog Exaus cov tub tej npe: nwg tug quaspuj kws hu ua Adahes yug tau Elifaxes, hab nwg tug quaspuj kws hu ua Npasemas yug tau Le-uyees."},{"bible_id":"1726","chapter_code":"GEN.36","verse_code":"GEN.36.11","label":"11","content":"Elifas cov tub yog: Temaas, Aumas, Xefus, Nkatas, hab Kenaxes."},{"bible_id":"1726","chapter_code":"GEN.36","verse_code":"GEN.36.12","label":"12","content":"Exaus tug tub Elifas tseem muaj ib tug nam yau hu ua Teenas. Teenas yug tau ib tug tub hu ua Amalej. Cov nuav puavleej yog Exaus tug quaspuj kws hu ua Adahes cov xeebntxwv."},{"bible_id":"1726","chapter_code":"GEN.36","verse_code":"GEN.36.13","label":"13","content":"Le-uyees cov tub yog: Nahas, Zelas, Samas hab Mixexas. Cov nuav puavleej yog Exaus tug quaspuj kws hu ua Npasemas cov xeebntxwv."},{"bible_id":"1726","chapter_code":"GEN.36","verse_code":"GEN.36.14","label":"14","content":"Exaus tug quaspuj kws hu ua Auhaulinpamas kws yog Xinpe-oos tug tub  Anas tug ntxhais, yug tau peb tug tub rua Exaus: Ye-uses, Yalaas hab Kaulas."},{"bible_id":"1726","chapter_code":"GEN.36","verse_code":"GEN.36.15","label":"15","content":"Ntawm nuav yog cov thawjcoj kws yog Exaus cov xeebntxwv. Exaus tug tub hlub Elifas yog yawmkoob ntawm cov thawjcoj nraag qaab nuav: Temaas, Aumas, Xefaus, Kenaxes,"},{"bible_id":"1726","chapter_code":"GEN.36","verse_code":"GEN.36.16","label":"16","content":"Kaulas, Nkatas hab Amalej. Cov thawjcoj nuav puavleej yog caajceg lug ntawm Elifas kws nyob huv tebchaws Edoos, hab yog Exaus tug quaspuj kws hu ua Adahes cov xeebntxwv."},{"bible_id":"1726","chapter_code":"GEN.36","verse_code":"GEN.36.17","label":"17","content":"Exaus tug tub Le-uyees yog yawmkoob ntawm cov thawjcoj nraag qaab nuav: Nahas, Zelas, Samas hab Mixexas. Cov thawjcoj nuav puavleej yog caajceg lug ntawm Le-uyees kws nyob huv tebchaws Edoos, hab yog Exaus tug quaspuj kws hu ua Npasemas cov xeebntxwv."},{"bible_id":"1726","chapter_code":"GEN.36","verse_code":"GEN.36.18","label":"18","content":"Cov thawjcoj nraag qaab nuav, puavleej yog caajceg lug ntawm Exaus tug quaspuj kws hu ua Auhaulinpamas kws yog Anas tug ntxhais: Ye-uses, Yalaas, hab Kaulas."},{"bible_id":"1726","chapter_code":"GEN.36","verse_code":"GEN.36.19","label":"19","content":"Taagnrho cov thawjcoj nuav puavleej yog Exaus (kws yog tuabneeg Edoos) cov xeebntxwv."},{"bible_id":"1726","chapter_code":"GEN.36","verse_code":"GEN.36.20","label":"20","content":"Ntawm nuav yog Xe-iles kws yog tuabneeg Haulis cov tub, puab yog cov tuabneeg kws nyob huv lub tebchaws Edoos hab puab yeej ibtxwm nyob huv cheebtsaam ntawm. Xe-iles cov tub yog: Lautas, Saunpas, Xinpe-oos, Anas,"},{"bible_id":"1726","chapter_code":"GEN.36","verse_code":"GEN.36.21","label":"21","content":"Disoos, Exeles hab Disaas. Xe-iles cov tub kws nyob huv tebchaws Edoos puavleej yog cov tuabneeg Haulis cov thawjcoj."},{"bible_id":"1726","chapter_code":"GEN.36","verse_code":"GEN.36.22","label":"22","content":"Lautas cov tub: yog Haulis hab Hemaas. Teenas yog Lautas tug muam."},{"bible_id":"1726","chapter_code":"GEN.36","verse_code":"GEN.36.23","label":"23","content":"Sunpas cov tub: Alevas, Manahas, Enpales, Sefaus, hab Aunas."},{"bible_id":"1726","chapter_code":"GEN.36","verse_code":"GEN.36.24","label":"24","content":"Xinpe-oos muaj ob tug tub: Ayihas hab Anas. (Ntawm nuav yog Anas tug kws moog pum lub qhovdlej kub kws nyob tom roob mojsaab qhua, thaus nwg coj nwg txiv cov neeg luav moog noj zaub.)"},{"bible_id":"1726","chapter_code":"GEN.36","verse_code":"GEN.36.25","label":"25","content":"Anas cov mivnyuas yog: Disoos hab Auhaulinpamas kws yog Anas tug ntxhais."},{"bible_id":"1726","chapter_code":"GEN.36","verse_code":"GEN.36.26","label":"26","content":"Disoos cov tub yog: Heedaas, Esenpaas, Ithalaas hab Khelaas."},{"bible_id":"1726","chapter_code":"GEN.36","verse_code":"GEN.36.27","label":"27","content":"Exeles cov tub yog: Npihaas, Xavaas, hab Akaas."},{"bible_id":"1726","chapter_code":"GEN.36","verse_code":"GEN.36.28","label":"28","content":"Disaas cov tub yog: Uxes hab Alaas."},{"bible_id":"1726","chapter_code":"GEN.36","verse_code":"GEN.36.29","label":"29","content":"Cov ntawm nuav yog cov Haulis tej thawjcoj: Lautas, Saunpas, Xinpe-oos, Anas,"},{"bible_id":"1726","chapter_code":"GEN.36","verse_code":"GEN.36.30","label":"30","content":"Disoos, Exeles hab Disaas. Puab cov nuav puavleej yog cov Haulis cov thawjcoj, lawv le puab muab faib ua tej paab tej pawg, nyob huv lub tebchaws Xe-iles."},{"bible_id":"1726","chapter_code":"GEN.36","verse_code":"GEN.36.31","label":"31","content":"Cov nuav yog cov vaajntxwv kws kaav lub tebchaws Edoos ua ntej cov Yixalayees muaj vaajntxwv."},{"bible_id":"1726","chapter_code":"GEN.36","verse_code":"GEN.36.32","label":"32","content":"Npe-ules tug tub Npelas ua vaajntxwv kaav tebchaws Edoos, nwg lub nroog hu ua Dihanpas."},{"bible_id":"1726","chapter_code":"GEN.36","verse_code":"GEN.36.33","label":"33","content":"Thaus Npelas tuag lawm, Zelas tug tub Yaunpas kws nyob huv Npauxelas ua vaajntxwv hloov nwg chaw."},{"bible_id":"1726","chapter_code":"GEN.36","verse_code":"GEN.36.34","label":"34","content":"Thaus Yaunpas tuag lawm, Husaas kws nyob huv tebchaws Temaas ua vaajntxwv hloov nwg chaw."},{"bible_id":"1726","chapter_code":"GEN.36","verse_code":"GEN.36.35","label":"35","content":"Thaus Husaas tuag lawm, Npedas tug tub Hadas, (Npedas yog tug moog tua yeej cov tuabneeg Midias huv lub tebchaws Mau-am,) lug ua vaajntxwv hloov nwg chaw. Nwg lub nroog hu ua Avithas."},{"bible_id":"1726","chapter_code":"GEN.36","verse_code":"GEN.36.36","label":"36","content":"Thaus Hadas tuag lawm, Xamelas kws nyob huv Malekas ua vaajntxwv hloov nwg chaw."},{"bible_id":"1726","chapter_code":"GEN.36","verse_code":"GEN.36.37","label":"37","content":"Thaus Xamelas tuag lawm, Sa-ules kws nyob huv Lehaunpaus, peg lub hauv dlej Efalates ua vaajntxwv hloov nwg chaw."},{"bible_id":"1726","chapter_code":"GEN.36","verse_code":"GEN.36.38","label":"38","content":"Thaus Sa-ules tuag lawm, Anpaus tug tub Npa-aas Hanas, ua vaajntxwv hloov nwg chaw."},{"bible_id":"1726","chapter_code":"GEN.36","verse_code":"GEN.36.39","label":"39","content":"Thaus Anpaus tug tub Npa-aas Hanaas tuag lawm, Hadas ua vaajntxwv hloov nwg chaw. Nwg lub nroog hu ua Pa-us, (nwg tug quaspuj hu ua Mehetanpees, yog Matales tug ntxhais hab yog Mexahas tug ntxhais xeebntxwv.)"},{"bible_id":"1726","chapter_code":"GEN.36","verse_code":"GEN.36.40","label":"40","content":"Cov nuav yog cov thawjcoj kws yog Exaus cov xeebntxwv, lawv le puab caajceg tsev tuabneeg, puab tej chaw nyob, hab puab tej npe: Teenas, Alevas, Yethes,"},{"bible_id":"1726","chapter_code":"GEN.36","verse_code":"GEN.36.41","label":"41","content":"Auhaulinpamas, Elames, Pinoos,"},{"bible_id":"1726","chapter_code":"GEN.36","verse_code":"GEN.36.42","label":"42","content":"Kenas, Temaas, Minpaxales,"},{"bible_id":"1726","chapter_code":"GEN.36","verse_code":"GEN.36.43","label":"43","content":"Makediyees hab Ilames. Cov nuav puavleej yog cov tuabneeg Edoos cov thawjcoj."},{"bible_id":"1726","chapter_code":"GEN.37","verse_code":"GEN.37.1","label":"1","content":"Yakhauj tseem nyob huv tebchaws Kana-aas kws nwg txiv ibtxwm nyob thaus u lug lawm."},{"bible_id":"1726","chapter_code":"GEN.37","verse_code":"GEN.37.2","label":"2","content":"Zaaj nuav yog has txug Yakhauj tsev tuabneeg lub neej. Yauxej yog ib tug tub hluas kws noobnyoog muaj kaum xyaa xyoo, nwg moog yug yaaj hab tshis nrug nwg cov tijlaug kws yog Npilehas hab Xilepas kws yog nwg txiv ob tug nam yau cov tub. Yauxej pheej coj tej yaam tsi zoo kws nwg cov tijlaug ua lug pav qha rua nwg txiv noog."},{"bible_id":"1726","chapter_code":"GEN.37","verse_code":"GEN.37.3","label":"3","content":"Taagnrho Yakhauj cov tub, mas Yakhauj hlub Yauxej tshaaj cov huv tuabsi, rua qhov nwg muaj Yauxej thaus kws nwg laug heev lawm. Nwg xaws tau ib lub tsho ntev  rua Yauxej naav."},{"bible_id":"1726","chapter_code":"GEN.37","verse_code":"GEN.37.4","label":"4","content":"Thaus Yauxej cov tijlaug pum has tas, puab txiv hlub Yauxej tshaaj le hlub puab lawm, puab txhaj ntxub puab tug kwv kawg nkaus le, hab ua rua puab tsi xaav has ib lu lug zoo rua Yauxej."},{"bible_id":"1726","chapter_code":"GEN.37","verse_code":"GEN.37.5","label":"5","content":"Muaj ib zag Yauxej txawm ua npau suav, hab thaus nwg qha zaaj npau suav ntawd rua nwg cov tijlaug noog taag, ua rua puab yimfuab ntxub nwg heev."},{"bible_id":"1726","chapter_code":"GEN.37","verse_code":"GEN.37.6","label":"6","content":"Yauxej has tas, \u201cKuv yuav pav kuv zaaj npau suav rua mej noog."},{"bible_id":"1726","chapter_code":"GEN.37","verse_code":"GEN.37.7","label":"7","content":"Peb suavdlawg puavleej paav peb cov teg nplej huv teb, thaus paav tau lawm, kuv teg nplej txawm sawv nreg nreeg. Ces mej cov teg nplej sawv lug vij kuv teg hab ca le nyo zum zawg lug pe kuv teg nplej.\u201d"},{"bible_id":"1726","chapter_code":"GEN.37","verse_code":"GEN.37.8","label":"8","content":"Nwg cov tijlaug nug has tas, \u201cKoj xaav has tas koj yuav tau ua vaajntxwv kaav peb nua los?\u201d Yog le ntawd, puab txhaj yimfuab ntxub nwg heev, vim zaaj npau suav hab tej lug kws nwg pav rua puab noog ntawd."},{"bible_id":"1726","chapter_code":"GEN.37","verse_code":"GEN.37.9","label":"9","content":"Ces Yauxej rov ua ib zaaj npau suav dlua hab nwg qha rua nwg cov tijlaug noog has tas, \u201cKuv ua dlua ib zaaj npau suav, kuv pum lub nub, lub hli hab kaum ib lub nubqub pe kuv zum zawg.\u201d"},{"bible_id":"1726","chapter_code":"GEN.37","verse_code":"GEN.37.10","label":"10","content":"Nwg pav zaaj npau suav nuav rua nwg txiv noog huv tuabsi hab, nwg txiv txawm ywg nwg has tas, \u201cUa caag koj yuav txawj ua npau suav ua luaj le? Koj xaav has tas koj nam wb hab koj cov tijlaug peb suavdlawg yuav tau lug txhus caug pe koj nua los?\u201d"},{"bible_id":"1726","chapter_code":"GEN.37","verse_code":"GEN.37.11","label":"11","content":"Yauxej cov tijlaug yimfuab khib heev, tabsis nwg txiv xaav ntsoov zaaj npau suav ntawd rua nruab sab."},{"bible_id":"1726","chapter_code":"GEN.37","verse_code":"GEN.37.12","label":"12","content":"Muaj ib nub Yauxej cov tijlaug moog yug puab txiv paab tsaj rua peg Sekhees,"},{"bible_id":"1726","chapter_code":"GEN.37","verse_code":"GEN.37.13","label":"13","content":"Yakhauj has rua Yauxej has tas, \u201cKuv yuav khaiv koj moog peg Sekhees qhov chaw kws koj cov tijlaug yug tsaj.\u201d Yauxej teb has tas, \u201cKuv maam le moog!\u201d"},{"bible_id":"1726","chapter_code":"GEN.37","verse_code":"GEN.37.14","label":"14","content":"Nwg txiv has rua nwg has tas, \u201cKoj ca le moog saib, yog koj cov tijlaug noj qaab nyob zoo hab tej tsaj los nyob txhij txhua, ces koj rov qaab lug qha rua kuv paub.\u201d Yog le ntawd, nwg txiv txhaj tso nwg sawv kev huv lub Haav Henploos moog lawm. Yauxej moog txug peg Sekhees,"},{"bible_id":"1726","chapter_code":"GEN.37","verse_code":"GEN.37.15","label":"15","content":"hab nwg ncig moog ncig lug ntawm roob mojsaab, muaj ib tug txivneej pum nwg hab nug nwg has tas, \u201cKoj nrhav dlaabtsi?\u201d"},{"bible_id":"1726","chapter_code":"GEN.37","verse_code":"GEN.37.16","label":"16","content":"Yauxej teb has tas, \u201cKuv tuaj nrhav kuv cov tijlaug kws puab tuaj yug puab cov tsaj, koj puas paub puab nyob qhov twg? Thov koj qha rua kuv.\u201d"},{"bible_id":"1726","chapter_code":"GEN.37","verse_code":"GEN.37.17","label":"17","content":"Tug txivneej ntawd teb has tas, \u201cPuab tsi nyob ntawm nuav lawm. Kuv nov puab has tas, puab yuav moog rua tom lub nroog Dauthaas.\u201d Ces Yauxej txhaj lawv cov tijlaug qaab moog hab pum puab nyob ntawm Dauthaas."},{"bible_id":"1726","chapter_code":"GEN.37","verse_code":"GEN.37.18","label":"18","content":"Thaus Yauxej cov tijlaug pum Yauxej tuaj txug tim u, cov tijlaug txawm tuavhuv tua Yauxej povtseg."},{"bible_id":"1726","chapter_code":"GEN.37","verse_code":"GEN.37.19","label":"19","content":"Puab ib leeg has rua ib leeg tas, \u201cTug kws txawj ua npau suav ntawd tuaj lawm."},{"bible_id":"1726","chapter_code":"GEN.37","verse_code":"GEN.37.20","label":"20","content":"Zag nuav, peb muab nwg tua povtseg hab muab nwg coj moog pov rua huv cov qhov tshij qhuav nuav ib lub. Peb maam dlaag has tas yog tsuv tum nwg lawm. Saib nwg tej npau suav yuav muaj dlaabtsi tshwm tuaj.\u201d"},{"bible_id":"1726","chapter_code":"GEN.37","verse_code":"GEN.37.21","label":"21","content":"Thaus Lunpees nov puab has le ntawd, nwg nrhav tswvyim paab cawm Yauxej, nwg txhaj has tas, \u201cCa peb tsi xob muab Yauxej tua povtseg."},{"bible_id":"1726","chapter_code":"GEN.37","verse_code":"GEN.37.22","label":"22","content":"Peb ca le muab nwg pov rua huv lub qhov tshij kws nyob ntawm roob mojsaab qhua nuav xwb, tsi xob ua kuas nwg nqaj ndluag ntshaav nrug.\u201d Lunpees has le nuav, rua qhov nwg xaav paab kuas Yauxej dlim ntawm puab hab tso nwg rov moog cuag nwg txiv."},{"bible_id":"1726","chapter_code":"GEN.37","verse_code":"GEN.37.23","label":"23","content":"Thaus Yauxej tuaj txug ntawm cov tijlaug lawm, puab txawm sau nthwv lug nteg nwg hab muab nwg lub tsho ntev kws muaj teg.  hle hlo."},{"bible_id":"1726","chapter_code":"GEN.37","verse_code":"GEN.37.24","label":"24","content":"Ces puab txawm coj nwg moog pov rua huv lub qhov tshij kws tsi muaj dlej."},{"bible_id":"1726","chapter_code":"GEN.37","verse_code":"GEN.37.25","label":"25","content":"Thaus puab tseem taabtom noj mov, puab txawm pum ib paab tuabneeg Yisamayees taug kev peg lub nroog Nkile-as tuaj moog rua nraag tebchaws Iziv. Puab caab ntxhuav thauj tej tshuaj tsw qaab hab txumlom moog muag."},{"bible_id":"1726","chapter_code":"GEN.37","verse_code":"GEN.37.26","label":"26","content":"Yudas has rua nwg cov kwvtij has tas, \u201cYog peb muab peb tug kwv tua povtseg hab npog txujkev tua tuabneeg nuav ca, peb yuav tau dlaabtsi?"},{"bible_id":"1726","chapter_code":"GEN.37","verse_code":"GEN.37.27","label":"27","content":"Peb muab nwg muag rua cov tuabneeg Yisamayees ntawd ntshai yuav zoo dlua. Peb tsi xob ua rua nwg nqaj ndluag ntshaav nrug, rua qhov nwg yeej yog peb tug kwv hab nrug peb koom roj koom ntshaav.\u201d Nwg cov kwvtij kuj pum zoo le nwg has,"},{"bible_id":"1726","chapter_code":"GEN.37","verse_code":"GEN.37.28","label":"28","content":"thaus cov tub laag tub luam kws yog tuabneeg Midias tuaj txug, cov tijlaug  txhaj le nqug Yauxej tawm huv lub qhov tshij lug hab muab nwg muag rua cov Yisamayees ua neeg nkaum dlaim nyaj, luas txhaj coj Yauxej moog rua tebchaws Iziv lawm."},{"bible_id":"1726","chapter_code":"GEN.37","verse_code":"GEN.37.29","label":"29","content":"Thaus Lunpees rov qaab moog xauj huv lub qhov tshij tsi pum Yauxej nyob huv lawm, nwg ntxhuv sab heev hab dlua rhe nwg lub tsho povtseg."},{"bible_id":"1726","chapter_code":"GEN.37","verse_code":"GEN.37.30","label":"30","content":"Nwg rov qaab lug cuag nwg cov kwv hab has rua puab tas, \u201cTsi pum Yauxej nyob huv lub qhov tshij lawm, sov kuv yuav ua le caag lauj?\u201d"},{"bible_id":"1726","chapter_code":"GEN.37","verse_code":"GEN.37.31","label":"31","content":"Ces puab txawm muab ib tug tshis tua hab muab Yauxej lub tsho ntev moog raus rua huv cov ntshaav tshis."},{"bible_id":"1726","chapter_code":"GEN.37","verse_code":"GEN.37.32","label":"32","content":"Puab nqaa lub tsho ntev ntawd moog qha rua puab txiv hab has tas, \u201cPeb khaws tau lub tsho nuav. Koj sim saib puas yog koj tug tub lub tsho los tsi yog?\u201d"},{"bible_id":"1726","chapter_code":"GEN.37","verse_code":"GEN.37.33","label":"33","content":"Yakhauj ncu tau lub tsho ntawd zoo hab has tas, \u201cYog tag, lub tsho nuav yog Yauxej lub! Tej tsaj nyaum yeej muab kuv tug tub tum lawm tag. Kuv tug tub Yauxej tau raug dlua ua tej dlaim lawm lauj!\u201d"},{"bible_id":"1726","chapter_code":"GEN.37","verse_code":"GEN.37.34","label":"34","content":"Yakhauj dlua rhe nwg lub tsho povtseg hab muab ntaub tsaaj lug npua, ua kev tu sab quaj ntsuag. Nwg quaj ncu txug nwg tug tub tau ntev loo."},{"bible_id":"1726","chapter_code":"GEN.37","verse_code":"GEN.37.35","label":"35","content":"Taagnrho nwg tej tub tej ntxhais puavleej lug nplig nwg sab, tabsis nwg yeej tsi noog leejtwg has hab nwg has tas, \u201cKuv yuav quaj ntsuag kuv tug tub le nuav moog txug thaus kuv txujsa tu moog nrug nwg nyob.\u201d Yog le ntawd, nwg pheej quaj nwg tug tub Yauxej le."},{"bible_id":"1726","chapter_code":"GEN.37","verse_code":"GEN.37.36","label":"36","content":"Thaus cov tub laag tub luam kws yog tuabneeg Midias moog txug nraag tebchaws Iziv lawm, puab txawm muab Yauxej muag rua Pautifas kws yog Falaus ib tug thawj tubrog saib cov tubrog kws zuv Falaus lub loog."},{"bible_id":"1726","chapter_code":"GEN.38","verse_code":"GEN.38.1","label":"1","content":"Thaus lub sijhawm ntawd Yudas tso nwg cov kwvtij tseg hab tsiv moog nrug ib tug txivneej hu ua Hilaas kws yog cov tuabneeg huv lub nroog Adaulaas nyob."},{"bible_id":"1726","chapter_code":"GEN.38","verse_code":"GEN.38.2","label":"2","content":"Nyob qhov ntawd Yudas ntsib cov Kana-aas ib tug ntxhais, tug ntxhais ntawd txiv hu ua Suav. Yudas txhaj yuav tug ntxhais ntawd ua quaspuj,"},{"bible_id":"1726","chapter_code":"GEN.38","verse_code":"GEN.38.3","label":"3","content":"hab nwg yug tau ib tug tub rua Yudas, Yudas txhaj tis tug tub ntawd npe hu ua Eles."},{"bible_id":"1726","chapter_code":"GEN.38","verse_code":"GEN.38.4","label":"4","content":"Tug quaspuj ntawd rov xeeb tub dlua, nwg yug tau ib tug tub, hab nwg tis tug tub ntawd npe hu ua Aunaas."},{"bible_id":"1726","chapter_code":"GEN.38","verse_code":"GEN.38.5","label":"5","content":"Nwg rov yug tau ib tug tub ntxiv hab nwg tis tug tub ntawd npe hu ua Selas. Thaus yug tug tub ntawd Yudas tseem nyob huv lub nroog Akhexis."},{"bible_id":"1726","chapter_code":"GEN.38","verse_code":"GEN.38.6","label":"6","content":"Yudas tug tub hlub kws yog Eles yuav tau ib tug quaspuj npe hu ua Tamaj."},{"bible_id":"1726","chapter_code":"GEN.38","verse_code":"GEN.38.7","label":"7","content":"Eles ua kev phem kev qas tsi hum tug TSWV sab, tug TSWV txhaj muab nwg tua povtseg lawm."},{"bible_id":"1726","chapter_code":"GEN.38","verse_code":"GEN.38.8","label":"8","content":"Ces Yudas txhaj has rua Eles tug kwv Aunaas has tas, \u201cKoj ca le moog yuav koj tug namtij, sawv koj tug tijlaug chaw kuas koj tug tijlaug txhaj muaj caajceg.\u201d"},{"bible_id":"1726","chapter_code":"GEN.38","verse_code":"GEN.38.9","label":"9","content":"Tabsis Aunaas paub has tas, cov mivnyuas ntawd yuav tsi yog nwg le; ces thaus nwg moog nrug nwg tug namtij pw, nwg ca cov kua txuas rua huv aav, kuas muaj tsi taug mivnyuas rua nwg tug tijlaug."},{"bible_id":"1726","chapter_code":"GEN.38","verse_code":"GEN.38.10","label":"10","content":"Qhov kws nwg ua le ntawd tsi hum tug TSWV sab, vim le ntawd tug TSWV txhaj le muab nwg tua povtseg lawm hab."},{"bible_id":"1726","chapter_code":"GEN.38","verse_code":"GEN.38.11","label":"11","content":"Ces Yudas txhaj le has rua Tamaj kws yog nwg tug nyaab has tas, \u201cKoj ca le rov qaab moog nrug koj nam koj txiv nyob, ua puj ntsuag tog moog txug thaus kuv tug tub yau hlub tav txiv tsaiv.\u201d Nwg has le ntawd rua qhov nwg ntshai nyob tsaam Selas raug tua ib yaam le Selas ob tug tijlaug hab. Ces Tamaj txhaj rov qaab moog nrug nwg nam hab nwg txiv nyob lawm."},{"bible_id":"1726","chapter_code":"GEN.38","verse_code":"GEN.38.12","label":"12","content":"Tau ntev loo lug tom qaab nuav Yudas tug quaspuj kws yog Suav tug ntxhais txawm tuag lawm. Thaus dlhau caij nyuaj sab quaj ntsuag lawm, Yudas hab nwg ib tug phoojywg kws nyob huv lub nroog Adaulaas txhaj moog saib nwg cov tuabneeg txav plaub yaaj kws nyob huv lub nroog Teenas."},{"bible_id":"1726","chapter_code":"GEN.38","verse_code":"GEN.38.13","label":"13","content":"Muaj tuabneeg moog has qha rua Tamaj has tas, nwg tug quasyawg leej txiv taabtom sawv kev tuaj moog txav plaub yaaj rua huv lub nroog Teenas."},{"bible_id":"1726","chapter_code":"GEN.38","verse_code":"GEN.38.14","label":"14","content":"Ces Tamaj txhaj hloov nwg cev rig tsho puj ntsuag kws nwg naj nub naav ntawd ca, muab ntaub lug npug nwg lub ntsejmuag, hab moog nyob ntawm ntug kev kws nyob ntawm ncauj ke moog rua huv lub zog Enayees, yog lub zog kws nyob ntawm txujkev moog rua huv lub nroog Teenas. Nwg yeej paub has tas, Yudas tug tub ntxawg Selas tub hlub tav hluas lawm, tabsis Yudas tseem pheej tsi muab Tamaj hab Selas txis ua nam txiv le."},{"bible_id":"1726","chapter_code":"GEN.38","verse_code":"GEN.38.15","label":"15","content":"Thaus Yudas pum Tamaj, nwg xaav has tas Tamaj yog ib tug namndlav, rua qhov Tamaj muab ntaub npug nwg lub ntsejmuag huv tuabsi lawm."},{"bible_id":"1726","chapter_code":"GEN.38","verse_code":"GEN.38.16","label":"16","content":"Yudas txhaj ncaaj nraim moog rua ntawm Tamaj hab has tas, \u201cKoj ca le moog, kuv yuav nrug koj pw, koj yuav nqe pistsawg?\u201d (Yudas tsi paub has tas, Tamaj yog nwg tug nyaab le lawm.) Tamaj txhaj teb has tas, \u201cKoj txaus sab yuav muab dlaabtsi rua kuv?\u201d"},{"bible_id":"1726","chapter_code":"GEN.38","verse_code":"GEN.38.17","label":"17","content":"Yudas teb has tas, \u201cKuv yuav xaa ib tug mivnyuas tshis tuaj rua koj.\u201d Tamaj has tas, \u201cUa le ntawd los tau, tabsis koj muab ib yaam dlaabtsi rua kuv khaws tseg ua puavpheej moog txug thaus koj coj tug mivnyuas tshis tuaj rua kuv tsaiv.\u201d"},{"bible_id":"1726","chapter_code":"GEN.38","verse_code":"GEN.38.18","label":"18","content":"Yudas nug has tas, \u201cKoj xaav kuas kuv muab dlaabtsi rua koj khaws ua puavpheej tseg?\u201d Tamaj teb has tas, \u201cMuab koj lub homthawj kws muaj txuj hlua hab koj tug paas nreg rua kuv.\u201d Yudas txhaj muab tej ntawd rua Tamaj. Ces obtug txawm moog pw, ces Tamaj txawm ca le xeeb tub."},{"bible_id":"1726","chapter_code":"GEN.38","verse_code":"GEN.38.19","label":"19","content":"Tamaj rov qaab moog tsev, tshem nwg dlaim ntaub npug ntsejmuag, hab rov qaab muab nwg cev rig tsho puj ntsuag lug naav dlua."},{"bible_id":"1726","chapter_code":"GEN.38","verse_code":"GEN.38.20","label":"20","content":"Yudas tso nwg tug phoojywg Hilaas xaa tug mivnyuas tshis moog txhwv tej khoom coglug kws nwg muab rua tug quaspuj ntawd khaws tseg lawm rov qaab lug, tabsis Hilaas nrhav tsi tau nwg le lawm."},{"bible_id":"1726","chapter_code":"GEN.38","verse_code":"GEN.38.21","label":"21","content":"Hilaas nug cov txivneej kws nyob huv lub nroog Enayees has tas, \u201cTug namndlav kws pheej moog nyob ntawm ntug kev moog rua qhov twg lawm?\u201d Cov txivneej ntawd teb has tas, \u201cNyob huv lub zog nuav yeej ibtxwm tsi muaj namndlav.\u201d"},{"bible_id":"1726","chapter_code":"GEN.38","verse_code":"GEN.38.22","label":"22","content":"Hilaas rov qaab moog cuag Yudas hab has tas, \u201cKuv nrhav tsi tau tug quaspuj ntawd le lawm. Cov txivneej kws nyob huv lub zog ntawd has rua kuv tas, yeej tsi muaj ib tug namndlav nyob huv lub zog nuav hlo le.\u201d"},{"bible_id":"1726","chapter_code":"GEN.38","verse_code":"GEN.38.23","label":"23","content":"Yudas has tas, \u201cCa nwg yuav kuv cov khoom ntawd moog le. Peb tsi xaav pub kuas muaj tuabneeg luag peb plig. Kuv tub muab tug mivnyuas tshis nuav rua koj coj moog them nwg ntaag, tabsis koj moog nrhav tsi tau nwg lawm xwb.\u201d"},{"bible_id":"1726","chapter_code":"GEN.38","verse_code":"GEN.38.24","label":"24","content":"Tau peb hlis tom qaab muaj tuabneeg moog qha rua Yudas has tas, \u201cTamaj kws yog koj tug nyaab tau moog ua namndlav, hab nwgnuav nwg xeeb tub lawm.\u201d Yudas has tas, \u201cCa Le coj Tamaj tawm moog lawm nrau ntug nroog hab muab suavtawg hlawv kuas tuag.\u201d"},{"bible_id":"1726","chapter_code":"GEN.38","verse_code":"GEN.38.25","label":"25","content":"Thaus puab taabtom coj Tamaj tawm moog, Tamaj tso tuabneeg nqaa cov khoom ntawd hab moog has rua nwg txiv yawm has tas, \u201cKuv muaj mivnyuas lug ntawm tug txivneej kws yog tug tswv cov khoom nuav. Mej nrug saib lub homthawj kws muaj hlua hab tug paas nreg nuav tuab zoo saib yog leejtwg le.\u201d"},{"bible_id":"1726","chapter_code":"GEN.38","verse_code":"GEN.38.26","label":"26","content":"Yudas ncu tau cov khoom ntawd hab has tas, \u201cTamaj ua yog cai lawm. Kuv tsi ua lawv le kuv tau coglug tseg rua nwg, tsimnyog kuv yuavtsum muab nwg txis rua kuv tug tub Selas.\u201d Ces Yudas tsi moog nrug Tamaj pw ib zag ntxiv le lawm."},{"bible_id":"1726","chapter_code":"GEN.38","verse_code":"GEN.38.27","label":"27","content":"Thaus yuav txug caij Tamaj tu tub, nwg paub has tas nwg muaj mivnyuas ntxaib nyob huv nwg plaab."},{"bible_id":"1726","chapter_code":"GEN.38","verse_code":"GEN.38.28","label":"28","content":"Thaus nwg taabtom mob plaab yuav yug ob tug mivnyuas, muaj ib tug mivnyuas txhais teg txawm tawm tuaj ua ntej, tug quaspuj kws paab dlaws cev ntawd tuav nkaus txhais teg ntawd, hab muab tau ib txuj xuv paaj lab lug khi txhais teg ntawd hab has tas, \u201cTug nuav yog tug xub yug.\u201d"},{"bible_id":"1726","chapter_code":"GEN.38","verse_code":"GEN.38.29","label":"29","content":"Tabsis nwg nkaum nwg txhais teg rov qaab lawm, nwg tug kwv txawm yug lug ua ntej. Ces tug quaspuj kws tuaj paab dlaws cev ntawd has tas, \u201cYog ua le caag koj yuav txeeb tau kev lug ua ntej!\u201d Yog le ntawd, txhaj muab nwg tis npe hu ua Peles."},{"bible_id":"1726","chapter_code":"GEN.38","verse_code":"GEN.38.30","label":"30","content":"Ces nwg tug tijlaug maam yug lug txhais teg khi rawv ib txuj xuv paaj lab hab muab nwg tis npe hu ua Zelas."},{"bible_id":"1726","chapter_code":"GEN.39","verse_code":"GEN.39.1","label":"1","content":"Cov tuabneeg Yisamayees coj Yauxej moog txug nraag tebchaws Iziv, hab puab muab nwg muag rua Pautifas kws yog Falaus tug thawj tubrog saib cov tubrog faajxwm kws zuv Falaus lub loog."},{"bible_id":"1726","chapter_code":"GEN.39","verse_code":"GEN.39.2","label":"2","content":"Tug TSWV nrug nraim Yauxej hab pub nwg teg num vaammeej heev. Nwg nyob huv nwg tug tswv Pautifas kws yog tuabneeg Iziv lub tsev."},{"bible_id":"1726","chapter_code":"GEN.39","verse_code":"GEN.39.3","label":"3","content":"Pautifas pum has tas tug TSWV nrug nraim Yauxej nyob hab ua rua txhua teg num kws Yauxej ua puavleej tav."},{"bible_id":"1726","chapter_code":"GEN.39","verse_code":"GEN.39.4","label":"4","content":"Pautifas txaus sab heev rua Yauxej hab tsaa Yauxej ua nwg tug tubkhai, hab tso plhuav nwg lub cuabtaam rua Yauxej ua tug saib."},{"bible_id":"1726","chapter_code":"GEN.39","verse_code":"GEN.39.5","label":"5","content":"Txij thaus ntawd lug, tug TSWV txhaj foom koob moov rua tug tuabneeg Iziv ntawd tsev tuabneeg, hab txhua yaam kws nwg muaj nyob huv nwg lub vaaj lub tsev hab huv nwg tej teb, vim Yauxej nrug nwg nyob."},{"bible_id":"1726","chapter_code":"GEN.39","verse_code":"GEN.39.6","label":"6","content":"Pautifas muab txhua yaam kws nwg muaj cob rua Yauxej saib hab nwg tso sab plhuav tsi txhawj txug ib yaam dlaabtsi le, tsuas yog tshwj cov zaub mov kws nwg noj nkaus xwb. Yauxej yog ib tug hluas kws cev yag hab zoo nraug heev,"},{"bible_id":"1726","chapter_code":"GEN.39","verse_code":"GEN.39.7","label":"7","content":"ces tau tsi ntev Yauxej tug tswv tug quaspuj txawm nyam Yauxej, hab nwg taij Yauxej has tas, \u201cKoj moog nrug kuv pw.\u201d"},{"bible_id":"1726","chapter_code":"GEN.39","verse_code":"GEN.39.8","label":"8","content":"Yauxej tsi kaam moog hab nwg has rua Pautifas tug quaspuj has tas, \u201cKoj saib, txij thaus kuv lug nyob ntawm nuav, kuv tug tswv tso sab plhuav rua kuv tsi muaj kev nyuaj sab txhawj txug ib yaam dlaabtsi nyob huv nwg lub tsev hlo le. Nwg muab txhua yaam kws nwg muaj tso plhuav rua kuv ua tug saib."},{"bible_id":"1726","chapter_code":"GEN.39","verse_code":"GEN.39.9","label":"9","content":"Huv lub tsev nuav kuv txhaj yog tug kws muaj peevxwm ib yaam le nwg muaj xwb. Kuv tug tswv yeej tsi txwv kuv ib yaam dlaabtsi le, tsuas tshwj koj kws yog nwg tug quaspuj, nwg txhaj txwv tsi pub kuv kov, kuv yuav ua le caag muaj pluaj sab nrug koj pw hab ua txhum rua Vaajtswv?\u201d"},{"bible_id":"1726","chapter_code":"GEN.39","verse_code":"GEN.39.10","label":"10","content":"Txawm yog nwg naj nub taij kuas Yauxej moog nrug nwg pw los Yauxej yeej tsi kaam moog le."},{"bible_id":"1726","chapter_code":"GEN.39","verse_code":"GEN.39.11","label":"11","content":"Tabsis muaj ib nub Yauxej moog ua num huv tsev lawv le nwg pheej txeev ua, nub ntawd tej tubkhai tsi muaj ib tug nyob huv tsev le lawm."},{"bible_id":"1726","chapter_code":"GEN.39","verse_code":"GEN.39.12","label":"12","content":"Pautifas tug quaspuj txawm lug tuav nkaus Yauxej lub tsho hab has tas, \u201cKoj ca le moog nrug kuv pw xwb.\u201d Tabsis Yauxej hle hlo Yauxej lub tsho rua nwg, hab Yauxej tawm plawg tsiv rua nrau zoov lawm."},{"bible_id":"1726","chapter_code":"GEN.39","verse_code":"GEN.39.13","label":"13","content":"Thaus Pautifas tug quaspuj pum has tas, Yauxej hle Yauxej lub tsho rua nwg hab tsiv tawm rua nrau zoov lawm,"},{"bible_id":"1726","chapter_code":"GEN.39","verse_code":"GEN.39.14","label":"14","content":"nwg txawm hu cov tubkhai kws zuv nwg lub tsev lug hab ntxeev lug has tas, \u201cMej sim saib! Tug tuabneeg Henplais kws kuv tug quasyawg coj lug rua huv tsev nuav, nwg ua saib tsi taug peb kag le. Nwg ca le lug huv kuv txaaj hab mos kuv, tabsis kuv qw tawg ntho,"},{"bible_id":"1726","chapter_code":"GEN.39","verse_code":"GEN.39.15","label":"15","content":"ces nwg ca le tsiv rua nrau zoov, hab tseg nwg lub tsho rua ntawm kuv ib saab.\u201d"},{"bible_id":"1726","chapter_code":"GEN.39","verse_code":"GEN.39.16","label":"16","content":"Pautifas tug quaspuj txhaj khaws Yauxej lub tsho ca moog txug thaus Yauxej tug tswv rov qaab lug txug tsev."},{"bible_id":"1726","chapter_code":"GEN.39","verse_code":"GEN.39.17","label":"17","content":"Ces nwg txawm pav zaaj nuav rua nwg tug quasyawg noog has tas: \u201cTug tubkhai Henplais kws koj coj lug nrug wb nyob, nwg lug mos kuv huv txaaj."},{"bible_id":"1726","chapter_code":"GEN.39","verse_code":"GEN.39.18","label":"18","content":"Tabsis thaus kuv qw tawg ntho, nwg tso plhuav kuv tseg tsiv rua nrau zoov hab tseg nwg lub tsho rua ntawm kuv ib saab.\u201d"},{"bible_id":"1726","chapter_code":"GEN.39","verse_code":"GEN.39.19","label":"19","content":"Thaus Yauxej tug tswv nov dlheev tej lug kws nwg tug quaspuj pav has tas, \u201cKoj tug tubkhai tau ua le nuav rua kuv lawm ntaag.\u201d Txhaj ua rua nwg chim heev."},{"bible_id":"1726","chapter_code":"GEN.39","verse_code":"GEN.39.20","label":"20","content":"Yauxej tug tswv txhaj coj Yauxej moog kaw rua huv qhov chaw kws kaw Falaus cov tuabneeg raug txim, ces Yauxej txawm moog nyob rua huv lub tsev lojcuj ntawd lawm."},{"bible_id":"1726","chapter_code":"GEN.39","verse_code":"GEN.39.21","label":"21","content":"Tabsis tug TSWV yeej nrug nraim Yauxej hab foom koob moov rua Yauxej, ces tug kws saib lub tsev lojcuj txhaj txaus sab heev rua Yauxej."},{"bible_id":"1726","chapter_code":"GEN.39","verse_code":"GEN.39.22","label":"22","content":"Nwg tsaa Yauxej ua tug saib taagnrho cov tuabneeg raug txim hab ua tug saib txhua yaam kws nyob huv lub tsev lojcuj."},{"bible_id":"1726","chapter_code":"GEN.39","verse_code":"GEN.39.23","label":"23","content":"Tug kws saib lub tsev lojcuj tso sab plhuav, tsi moog saib tej num kws nwg tso rua Yauxej ua le, rua qhov tug TSWV nrug nraim Yauxej hab pub tswvyim rua Yauxej ua tau txhua yaam num tav huv tuabsi."},{"bible_id":"1726","chapter_code":"GEN.40","verse_code":"GEN.40.1","label":"1","content":"Tau ib ntus lug tom qaab nuav tug kws laub cawv hab tug thawj kws saib cov tuabneeg ua mov rua tug vaajntxwv kws kaav tebchaws Iziv noj hab haus, obtug tau ua txhum rua vaajntxwv."},{"bible_id":"1726","chapter_code":"GEN.40","verse_code":"GEN.40.2","label":"2","content":"Falaus txhaj chim rua ob tug tubkhai ntawd heev,"},{"bible_id":"1726","chapter_code":"GEN.40","verse_code":"GEN.40.3","label":"3","content":"nwg txawm has kuas coj obtug moog kaw rua huv tug thawj kws saib cov faajxwm lub tsev, yog tuab lub tsev lojcuj kws kaw Yauxej hab ntaag."},{"bible_id":"1726","chapter_code":"GEN.40","verse_code":"GEN.40.4","label":"4","content":"Tug thawj kws saib cov tuabneeg raug txim tso Yauxej lug ua tug saib obtug, hab puab nyob tau ib ntus ntev loo huv tsev lojcuj."},{"bible_id":"1726","chapter_code":"GEN.40","verse_code":"GEN.40.5","label":"5","content":"Muaj ib mos tug laub cawv hab tug thawj kws saib cov ua mov rua vaajntxwv noj kws raug kaw rua huv tsev lojcuj, nyag txawm ua nyag ib zaaj npau suav, hab obtug ob zaaj npau suav ntawd nyag muaj nyag ntsab lug."},{"bible_id":"1726","chapter_code":"GEN.40","verse_code":"GEN.40.6","label":"6","content":"Thaus sawv ntxuv Yauxej lug rua huv chaav kws obtug nyob, nwg pum obtug mluag kawg le."},{"bible_id":"1726","chapter_code":"GEN.40","verse_code":"GEN.40.7","label":"7","content":"Yauxej nug obtug has tas, \u201cVim le caag nub nua meb mluag kawg le?\u201d"},{"bible_id":"1726","chapter_code":"GEN.40","verse_code":"GEN.40.8","label":"8","content":"Obtug teb has tas, \u201cWb nyag ua nyag ib zaaj npau suav, tabsis tsi muaj leejtwg yuav txhais tau wb ob zaaj npau suav le.\u201d Yauxej teb has tas, \u201cTsuas yog Vaajtswv tuab leeg xwb txhaj le txhais tau npau suav. Qha meb ob zaaj npau suav rua kuv noog saib!\u201d"},{"bible_id":"1726","chapter_code":"GEN.40","verse_code":"GEN.40.9","label":"9","content":"Ces tug laub cawv txhaj pav nwg zaaj npau suav rua Yauxej has tas, \u201cKuv ua npau suav pum ib tsob txiv maab nyob ntawm kuv xubndlag"},{"bible_id":"1726","chapter_code":"GEN.40","verse_code":"GEN.40.10","label":"10","content":"ncau ua peb ceg. Thaus hlaav nplooj lawm, taamsim ntawd txawm tawg paaj txi txiv ua tej tauv, tej txiv txawm sav taagnrho."},{"bible_id":"1726","chapter_code":"GEN.40","verse_code":"GEN.40.11","label":"11","content":"Kuv tuav rawv Falaus lub khob, ces kuv cev teg moog dle cov txiv maab ntawd hab tsu kua rua huv lub khob muab cev rua Falaus haus.\u201d"},{"bible_id":"1726","chapter_code":"GEN.40","verse_code":"GEN.40.12","label":"12","content":"Yauxej has tas, \u201cKoj zaaj npau suav lub ntsab mas yog le nuav: peb tug ceg txiv maab ntawd yog peb nub."},{"bible_id":"1726","chapter_code":"GEN.40","verse_code":"GEN.40.13","label":"13","content":"Peb nub sau nuav Falaus yuav tuaj tso koj tawm moog, zaam txim rua koj hab nwg yuav muab koj teg num qub rov rua koj ua. Koj yuav tau rov muab nwg lub khob cev rua nwg ib yaam le yaav thaus koj tau ua lug lawm."},{"bible_id":"1726","chapter_code":"GEN.40","verse_code":"GEN.40.14","label":"14","content":"Tabsis thaus koj tau zoo lawm thov koj ncu ntsoov txug kuv, hab koj ua sab dlawb paug pav txug kuv zaaj rua Falaus noog, kuas nwg txhaj tso kuv tawm huv tsev lojcuj nuav moog."},{"bible_id":"1726","chapter_code":"GEN.40","verse_code":"GEN.40.15","label":"15","content":"Qhov tseeb yog puab nyag kuv peg tebchaws Henplais lug, hab txawm yog kuv lug nyob rua huv tebchaws Iziv nuav los kuv yeej tsi tau ua ib qhov txhum kws txaus puab coj kuv tuaj kaw rua huv tsev lojcuj nuav le.\u201d"},{"bible_id":"1726","chapter_code":"GEN.40","verse_code":"GEN.40.16","label":"16","content":"Thaus tug thawj kws saib cov ua mov pum has tas, tug laub cawv zaaj npau suav yog zaaj zoo lawm, nwg txhaj has rua Yauxej has tas, \u201cKuv ua ib zaaj npau suav hab, kuv kwv peb choo ncuav sis tshooj sau kuv taubhau."},{"bible_id":"1726","chapter_code":"GEN.40","verse_code":"GEN.40.17","label":"17","content":"Nyob sau tshooj choo peb, muaj txhua yaam ncuav zoo kws coj moog rua Falaus noj, tabsis noog lug muab cov ncuav ntawd noj lawm.\u201d"},{"bible_id":"1726","chapter_code":"GEN.40","verse_code":"GEN.40.18","label":"18","content":"Yauxej teb has tas, \u201cKoj zaaj npau suav lub ntsab yog le nuav: peb choo ncuav yog peb nub."},{"bible_id":"1726","chapter_code":"GEN.40","verse_code":"GEN.40.19","label":"19","content":"Peb nub sau nuav Falaus yuav tuaj coj koj moog, hab yuav muab koj txav cejdlaab! Ces nwg yuav muab koj lub cev moog dlai rua sau tug ncej, hab noog yuav lug noj koj cev nqaj.\u201d"},{"bible_id":"1726","chapter_code":"GEN.40","verse_code":"GEN.40.20","label":"20","content":"Tau peb nub tom qaab kws txug Falaus nub yug nwg txawm ua tau ib rooj mov rua taagnrho nwg cov numtswv noj ua kev zoo sab, nwg txhaj tso tug kws laub cawv hab tug thawj saib ua mov lug sawv taabmeeg ntawm nwg cov numtswv."},{"bible_id":"1726","chapter_code":"GEN.40","verse_code":"GEN.40.21","label":"21","content":"Falaus muab tug kws laub cawv rov moog ua nwg lub luag num laub cawv le qub,"},{"bible_id":"1726","chapter_code":"GEN.40","verse_code":"GEN.40.22","label":"22","content":"tabsis nwg muab tug thawj saib cov ua mov txav cejdlaab. Tej nuav tshwmsim lawv le Yauxej tau has lawm tag."},{"bible_id":"1726","chapter_code":"GEN.40","verse_code":"GEN.40.23","label":"23","content":"Tabsis tug laub cawv ncu tsi txug tej lug kws Yauxej has, ces nwg txawm ca le tsi ncu qaab txug Yauxej le lawm."},{"bible_id":"1726","chapter_code":"GEN.41","verse_code":"GEN.41.1","label":"1","content":"Tau ob xyoos txwm nkaus tom qaab ntawd, Falaus ua ib zaaj npau suav has tas, nwg sawv ntawm ntug dlej Niles,"},{"bible_id":"1726","chapter_code":"GEN.41","verse_code":"GEN.41.2","label":"2","content":"thaus ntawd nwg pum xyaa tug maum nyuj rog rog tawm huv dlej tuaj noj tej zaub kws nyob ntawm ntug dlej."},{"bible_id":"1726","chapter_code":"GEN.41","verse_code":"GEN.41.3","label":"3","content":"Ces muaj dlua xyaa tug maum nyuj ntxaug ntxaug tshuav pobtxhaa xwb, tawm huv tug dlej Niles tuaj nrug xyaa tug maum nyuj rog rog ntawd sawv ua ke ntawm ntug dlej,"},{"bible_id":"1726","chapter_code":"GEN.41","verse_code":"GEN.41.4","label":"4","content":"ces xyaa tug maum nyuj ntxaug ntxaug ca le muab xyaa tug maum nyuj rog rog noj nqog taag huv tuabsi lawm. Ces Falaus txawm tsim dlheev lug."},{"bible_id":"1726","chapter_code":"GEN.41","verse_code":"GEN.41.5","label":"5","content":"Nwg rov qaab tsaug zug hab ua dlua ib zaaj npau suav tas muaj ib tsob nplej txhawv tau xyaa naab, mas puv hab sav zoo kawg le."},{"bible_id":"1726","chapter_code":"GEN.41","verse_code":"GEN.41.6","label":"6","content":"Ces muaj dlua xyaa naab nplej txhawv tuaj yog npluag xwb, rua qhov raug cov cua tom taj suabpuam tuaj ntsawj,"},{"bible_id":"1726","chapter_code":"GEN.41","verse_code":"GEN.41.7","label":"7","content":"xyaa naab nplej npluag ntawd ca le muab xyaa naab nplej puv puv noj nqog huv tuabsi lawm. Falaus txawm tsim dlheev lug, ua cav yog nwg ua npau suav xwb."},{"bible_id":"1726","chapter_code":"GEN.41","verse_code":"GEN.41.8","label":"8","content":"Taagkig kaaj ntug Falaus ntxhuv sab heev, nwg txhaj khaiv tuabneeg moog hu cov tuabneeg kws txawj saib yaig hab tej tuabneeg txawj ntse kws nyob huv tebchaws Iziv tuaj huv tuabsi. Nwg txawm pav nwg ob zaaj npau suav ntawd rua puab noog, tabsis tsi muaj leejtwg txhais tau nwg ob zaaj npau suav ntawd le."},{"bible_id":"1726","chapter_code":"GEN.41","verse_code":"GEN.41.9","label":"9","content":"Ces tug laub cawv maam le has rua Falaus has tas, \u201cTsimnyog nub nua kuv yuavtsum tau lug leeg kuv lub txim kws kuv tau ua txhum rua koj taag lug lawm."},{"bible_id":"1726","chapter_code":"GEN.41","verse_code":"GEN.41.10","label":"10","content":"Falaus, koj tau chim rua tug thawj kws saib ua mov hab kuv, koj txhaj muab wb coj moog kaw rua huv tug thawj kws saib cov faajxwm lub tsev lojcuj."},{"bible_id":"1726","chapter_code":"GEN.41","verse_code":"GEN.41.11","label":"11","content":"Muaj ib mos wb nyag txawm ua nyag ib zaaj npau suav, hab wb ob zaaj npau suav ntawd nyag muaj nyag ntsab lug."},{"bible_id":"1726","chapter_code":"GEN.41","verse_code":"GEN.41.12","label":"12","content":"Tug tub hluas Henplais kws raug kaw nrug wb nyob ua ke rua huv, nwg yog tug thawj kws saib cov faajxwm tug tubqhe. Wb pav wb ob zaaj npau suav rua nwg noog, hab nwg txhais tau wb ob zaaj npau suav ntawd rua wb."},{"bible_id":"1726","chapter_code":"GEN.41","verse_code":"GEN.41.13","label":"13","content":"Mas txhua yaam txawm muaj lawv le nwg has tag: koj muab kuv tso rov lug ua kuv tej num qub, tabsis koj muab tug saib cov ua mov txav cejdlaab lawm.\u201d"},{"bible_id":"1726","chapter_code":"GEN.41","verse_code":"GEN.41.14","label":"14","content":"Falaus txhaj khaiv tuabneeg moog tso Yauxej lug, hab taamsim ntawd luas txawm moog coj nwg tawm huv tsev lojcuj lug. Tom qaab kws nwg chais fwjtxwv hab hloov nwg cev rig tsho taag lawm, nwg txawm lug sawv ntawm Falaus xubndlag."},{"bible_id":"1726","chapter_code":"GEN.41","verse_code":"GEN.41.15","label":"15","content":"Falaus has rua Yauxej has tas, \u201cKuv ua ib zaaj npau suav tabsis tsi muaj leejtwg txhais tau zaaj npau suav ntawd le. Mas kuv nov has tas, thaus koj nov luas tej ua npau suav, koj yeej muaj peevxwm txhais tau tej npau suav ntawd.\u201d"},{"bible_id":"1726","chapter_code":"GEN.41","verse_code":"GEN.41.16","label":"16","content":"Yauxej teb has tas, \u201cFalaus, kuv tsi muaj peevxwm txhais tau koj zaaj npau suav, tabsis Vaajtswv yuav pub rua kuv txhais koj zaaj npau suav rua koj.\u201d"},{"bible_id":"1726","chapter_code":"GEN.41","verse_code":"GEN.41.17","label":"17","content":"Falaus has tas, \u201cKuv ua npau suav mas kuv sawv ntawm ntug Dlej Niles."},{"bible_id":"1726","chapter_code":"GEN.41","verse_code":"GEN.41.18","label":"18","content":"Thaus ntawd muaj xyaa tug maum nyuj rog rog hab zoo nkauj heev tawm huv tug Dlej Niles tuaj noj zaub ntawm ntug dlej."},{"bible_id":"1726","chapter_code":"GEN.41","verse_code":"GEN.41.19","label":"19","content":"Ces muaj dlua xyaa tug maum nyuj ntxaug ntxaug tshuav pobtxhaa xwb. Kuv yeej tsi tau pum dlua tej nyuj phem hab ntxaug le ntawd nyob huv tebchaws Iziv nuav hlo le."},{"bible_id":"1726","chapter_code":"GEN.41","verse_code":"GEN.41.20","label":"20","content":"Cov maum nyuj ntxaug ntxaug ntawd ca le muab cov maum nyuj rog zoo nkauj noj nqog taag,"},{"bible_id":"1726","chapter_code":"GEN.41","verse_code":"GEN.41.21","label":"21","content":"tabsis tsi muaj leejtwg yuav paub, rua qhov cov maum nyuj ntawd tseem ntxaug hab phem ib yaam le qub. Ces kuv txawm tsim dlheev lug lawm."},{"bible_id":"1726","chapter_code":"GEN.41","verse_code":"GEN.41.22","label":"22","content":"Kuv rov ua dlua ib zaaj npau suav pum ib tsob nplej txhawv tau xyaa naab nplej puv puv hab sav zoo heev."},{"bible_id":"1726","chapter_code":"GEN.41","verse_code":"GEN.41.23","label":"23","content":"Ces muaj dlua ib tsob nplej txhawv tau xyaa naab nplej npluag hab qhuav taw nreeg kws yog raug cov cua tom taj suabpuam tuaj ntsawj,"},{"bible_id":"1726","chapter_code":"GEN.41","verse_code":"GEN.41.24","label":"24","content":"cov naab nplej npluag ca le nqog cov naab nplej puv puv hab sav zoo ntawd huv tuabsi lawm. Kuv tub pav zaaj npau suav nuav rua cov tuabneeg kws txawj saib yaig noog taag, tabsis tsi muaj leejtwg yuav txhais tau lub ntsab rua kuv le.\u201d"},{"bible_id":"1726","chapter_code":"GEN.41","verse_code":"GEN.41.25","label":"25","content":"Yauxej has rua Falaus has tas, \u201cOb zaaj npau suav nuav lub ntsab lug yog tuab yaam xwb, yog Vaajtswv qha rua koj paub txug tej xwmtxheej kws yuav muaj lug yaav tom ntej nuav."},{"bible_id":"1726","chapter_code":"GEN.41","verse_code":"GEN.41.26","label":"26","content":"Xyaa tug maum nyuj rog rog yog xyaa xyoo, hab xyaa naab nplej kws puv zoo nkauj los yog xyaa xyoo ib yaam nkaus hab, ob zaaj npau suav nuav puavleej yog tuab lub ntsab lug xwb."},{"bible_id":"1726","chapter_code":"GEN.41","verse_code":"GEN.41.27","label":"27","content":"Xyaa tug maum nyuj ntxaug ntxaug kws tawm tuaj tom qaab hab xyaa naab nplej npluag kws raug cov cua tom taj suabpuam ntsawj ntawd, yog xyaa xyoo kws yuav muaj kev tshaib nqhes heev."},{"bible_id":"1726","chapter_code":"GEN.41","verse_code":"GEN.41.28","label":"28","content":"Falaus, koj ob zaaj npau suav yeej muaj tseeb ib yaam le kws kuv qha rua koj nuav ntaag, Vaajtswv qha rua koj paub txug tej kws nwg yuav ua ntawd."},{"bible_id":"1726","chapter_code":"GEN.41","verse_code":"GEN.41.29","label":"29","content":"Xyaa xyoo sau nuav yuav muaj qoobloo ntau nplua mag thoob plawg tebchaws Iziv."},{"bible_id":"1726","chapter_code":"GEN.41","verse_code":"GEN.41.30","label":"30","content":"Tom qaab ntawd yuav muaj kev tshaib nqhes heev xyaa lub xyoos, hab suavdlawg yuav tsi ncu txug xyaa lub xyoo kws muaj qoobloo lawm, rua qhov txujkev tshaib nqhes yuav ua rua lub tebchaws nuav raug kev puamtsuaj."},{"bible_id":"1726","chapter_code":"GEN.41","verse_code":"GEN.41.31","label":"31","content":"Thaus ntawd suavdlawg yuav ncu tsi txug lub sijhawm kws lub tebchaws nuav muaj qoobloo nplua mag, rua qhov muaj kev tshaib nqhes luj kawg nkaus le."},{"bible_id":"1726","chapter_code":"GEN.41","verse_code":"GEN.41.32","label":"32","content":"Tej kws koj tau ua npau suav pum ob zag ntawd txhais has tas Vaajtswv tub teem ib lub sijhawm tseg ca kuas muaj tej ntawd tshwmsim lug, Vaajtswv yuav ua kuas tej ntawd muaj lug sai sai tom ntej nuav ntaag."},{"bible_id":"1726","chapter_code":"GEN.41","verse_code":"GEN.41.33","label":"33","content":"\u201cNwgnuav koj ca le nrhav ib tug tuabneeg txawj ntse hab muaj tswvyim zoo, hab tsaa nwg ua tug saib lub tebchaws nuav."},{"bible_id":"1726","chapter_code":"GEN.41","verse_code":"GEN.41.34","label":"34","content":"Hab koj yuavtsum tau tsaa dlua ib paab numtswv moog ua cov sau suavdlawg tej qoobloo ib feem tsib ntawm xyaa lub xyoo kws muaj qoobloo ntau heev nuav lug ca."},{"bible_id":"1726","chapter_code":"GEN.41","verse_code":"GEN.41.35","label":"35","content":"Koj has kuas puab ca le sau tej qoobloo huv xyaa lub xyoo kws muaj qoobloo ntawd tseg ca, hab tso cai rua puab moog sau tej nplej lug ntim rua huv tej txhaab ca rua txhua lub nroog, hab tso tuabneeg zuv huv tuabsi."},{"bible_id":"1726","chapter_code":"GEN.41","verse_code":"GEN.41.36","label":"36","content":"Sau tej qoobloo nuav lug ca, txhaj le tau yug lub tebchaws, thaus muaj kev tshaib nqhes lug raug cov tuabneeg Iziv xyaa lub xyoo ntawd. Yuavtsum ua le nuav tsoom pejxeem txhaj tsi tuag tshaib.\u201d"},{"bible_id":"1726","chapter_code":"GEN.41","verse_code":"GEN.41.37","label":"37","content":"Falaus hab nwg tsoom numtswv puavleej pum zoo ua lawv le zaaj kws Yauxej has nuav,"},{"bible_id":"1726","chapter_code":"GEN.41","verse_code":"GEN.41.38","label":"38","content":"hab Falaus has rua puab tas, \u201cPeb yuav nrhav tsi tau ib tug tuabneeg nyob qhov twg kws muaj Vaajtswv tug ntsujplig nrug nwg nyob le Yauxej lawm.\u201d"},{"bible_id":"1726","chapter_code":"GEN.41","verse_code":"GEN.41.39","label":"39","content":"Falaus has rua Yauxej tas, \u201cVaajtswv tub qha tej nuav rua koj paub lawm, yeej tsi muaj leejtwg yuav totaub hab muaj tswvyim npaum le koj."},{"bible_id":"1726","chapter_code":"GEN.41","verse_code":"GEN.41.40","label":"40","content":"Kuv yuav tsaa koj ua tug saib taagnrho kuv lub tebchaws, hab kuv cov pejxeem yuav noog koj tej lug saamfwm. Tsuas yog ca kuv ua tug luj dlua koj xwb."},{"bible_id":"1726","chapter_code":"GEN.41","verse_code":"GEN.41.41","label":"41","content":"Nwgnuav kuv tsaa koj ua tug tswj lub tebchaws Iziv.\u201d"},{"bible_id":"1726","chapter_code":"GEN.41","verse_code":"GEN.41.42","label":"42","content":"Falaus hle nwg ntiv nplhaib kws yog lub homthawj ntawm nwg tug ntivteg lug hab muab looj rua Yauxej tug ntivteg. Falaus muab cev rig tsho ntaub maag kws zoo heev rua Yauxej naav, hab muab txuj saw kub lug rua Yauxej coj ntawm cejdlaab."},{"bible_id":"1726","chapter_code":"GEN.41","verse_code":"GEN.41.43","label":"43","content":"Falaus muab nwg lub tsheb neeg kws yog lub ob rua Yauxej caij, hab Falaus cov tub faajxwm moog ua Yauxej ntej qw has tas, \u201cZaam kev! Zaam kev!\u201d Falaus tsaa Yauxej ua tug kaav taagnrho lub tebchaws Iziv lawm."},{"bible_id":"1726","chapter_code":"GEN.41","verse_code":"GEN.41.44","label":"44","content":"Falaus has rua Yauxej tas, \u201cKuv yog Falaus, tabsis yog koj tsi tau tso cai mas cov tuabneeg kws nyob huv tebchaws Iziv nuav tsi muaj cai ua tau ib yaam dlaabtsi le.\u201d"},{"bible_id":"1726","chapter_code":"GEN.41","verse_code":"GEN.41.45","label":"45","content":"Falaus tis dlua ib lub npe tshab rua Yauxej hu ua Xefanas Paneyas hab nwg muab Pautifelas kws yog tug Povthawj kws nyob huv lub nroog Heli-aupulis, tug ntxhais Axenas rua Yauxej yuav ua quaspuj. Hab Yauxej tawm moog ncig thoob plawg tebchaws Iziv."},{"bible_id":"1726","chapter_code":"GEN.41","verse_code":"GEN.41.46","label":"46","content":"Thaus Yauxej pib ua num rua Falaus kws yog cov Iziv tug vaajntxwv, Yauxej noobnyoog muaj peb caug xyoo. Yauxej tawm huv Falaus lub loog moog ncig saib num thoob plawg tebchaws Iziv."},{"bible_id":"1726","chapter_code":"GEN.41","verse_code":"GEN.41.47","label":"47","content":"Xyaa lub xyoo kws qoobloo zoo hab ntsu heev ntawd, cov tuabneeg huv tebchaws Iziv ua tau qoobloo ntau kawg nkaus le,"},{"bible_id":"1726","chapter_code":"GEN.41","verse_code":"GEN.41.48","label":"48","content":"hab Yauxej sau taagnrho tej qoobloo kws cov tuabneeg ua tau ntawm xyaa lub xyoo nyob huv tebchaws Iziv, lug khaws ca huv tuabsi rua huv tej nroog. Nwg sau tej qoob kws luas ua huv tej teb nyob ibncig lub nroog twg muab sau lug ntim ca rua huv lub nroog ntawd."},{"bible_id":"1726","chapter_code":"GEN.41","verse_code":"GEN.41.49","label":"49","content":"Yauxej sau tau tej qoob lug khaws ca ntau cuag le tej xuabzeb nraag ntug havtxwv, sau tau ntau heev nwg txhaj tsi suav has tas muaj pistsawg taw hab pistsawg taas."},{"bible_id":"1726","chapter_code":"GEN.41","verse_code":"GEN.41.50","label":"50","content":"Ua ntej xyoo kws muaj kev tshaib nqhes lug txug, Yauxej tug quaspuj kws hu ua Axenas kws yog tug povthawj Pautifelas tug ntxhais yug tau ob tug tub rua Yauxej lawm."},{"bible_id":"1726","chapter_code":"GEN.41","verse_code":"GEN.41.51","label":"51","content":"Yauxej has tas, \u201cVaajtswv ua rua kuv tsi ncu txug kuv tej kev txomnyem hab ua rua kuv tsi ncu kuv tsev tuabneeg le lawm\u201d; yog le ntawd nwg txhaj muab nwg tug tub hlub tis npe hu ua Manaxes."},{"bible_id":"1726","chapter_code":"GEN.41","verse_code":"GEN.41.52","label":"52","content":"Hab nwg tseem has tas, \u201cVaajtswv pub kuv muaj tubki huv lub tebchaws kws kuv muaj kev ntxhuv sab;\u201d yog le ntawd nwg txhaj muab nwg tug tub yau tis npe hu ua Efalayees."},{"bible_id":"1726","chapter_code":"GEN.41","verse_code":"GEN.41.53","label":"53","content":"Xyaa lub xyoo kws suavdlawg muaj kev zoo sab rua tej qoobloo kws ntsu heev nyob huv tebchaws Iziv ntawd xaus lawm,"},{"bible_id":"1726","chapter_code":"GEN.41","verse_code":"GEN.41.54","label":"54","content":"ces xyaa lub xyoo kws muaj kev tshaib nqhes txawm pib muaj tuaj, lawv le Yauxej has tseg lawm tag. Txhua lub tebchaws puavleej muaj kev tshaib nqhes, tabsis tshuav tebchaws Iziv txhaj tseem muaj mov noj xwb."},{"bible_id":"1726","chapter_code":"GEN.41","verse_code":"GEN.41.55","label":"55","content":"Thaus cov tuabneeg Iziv pib muaj kev tshaib plaab, puab tuaj quaj thov mov ntawm Falaus. Falaus kuas puab ca le moog cuag Yauxej hab ua lawv le Yauxej kuas puab ua."},{"bible_id":"1726","chapter_code":"GEN.41","verse_code":"GEN.41.56","label":"56","content":"Thaus muaj kev tshaib nqhes moog thoob lub tebchaws lawm, Yauxej txhaj qheb txhua lub txhaab nplej muag rua cov tuabneeg Iziv."},{"bible_id":"1726","chapter_code":"GEN.41","verse_code":"GEN.41.57","label":"57","content":"Tej tuabneeg nyob txhua qhov chaw thoob plawg tebchaws puavleej tuaj yuav nplej ntawm Yauxej huv tebchaws Iziv, rua qhov muaj kev tshaib nqhes thoob plawg txhua qhov chaw."},{"bible_id":"1726","chapter_code":"GEN.42","verse_code":"GEN.42.1","label":"1","content":"Thaus Yakhauj nov has tas nyob nraag tebchaws Iziv muaj nplej ntau, nwg txhaj has rua nwg cov tub has tas, \u201cVim le caag mej nyob hlwb hluav tsi ua ib yaam dlaabtsi le?"},{"bible_id":"1726","chapter_code":"GEN.42","verse_code":"GEN.42.2","label":"2","content":"Kuv nov has tas, nyob nraag tebchaws Iziv muaj mov ntau, mej ca le moog yuav mov lug rua peb noj, cawm kuas peb tsi xob tuag tshaib.\u201d"},{"bible_id":"1726","chapter_code":"GEN.42","verse_code":"GEN.42.3","label":"3","content":"Yog le ntawd, Yauxej cov tijlaug kaum leej txhaj moog yuav mov nraag tebchaws Iziv,"},{"bible_id":"1726","chapter_code":"GEN.42","verse_code":"GEN.42.4","label":"4","content":"tabsis Yakhauj tsi tso Yauxej tug kwv Npeenyamees nrug cov tijlaug moog, rua qhov Yakhauj ntshai nyob tsaam muaj tej xwmtxheej phem lug raug Npeenyamees hab."},{"bible_id":"1726","chapter_code":"GEN.42","verse_code":"GEN.42.5","label":"5","content":"Yakhauj cov tub nrug luas lwm paab tuabneeg moog yuav mov rua nraag tebchaws Iziv hab, rua qhov muaj kev tshaib nqhes nyob huv tebchaws Kana-aas."},{"bible_id":"1726","chapter_code":"GEN.42","verse_code":"GEN.42.6","label":"6","content":"Yauxej kws yog tug tswj lub tebchaws Iziv, nwg ua tug muag mov rua txhua tsaav tuabneeg kws nyob thoob plawg tebchaws. Yog le ntawd, Yauxej cov tijlaug txhaj tuaj hab txhus caug ndlua pe ntawm nwg xubndlag nyo hau ua ntsejmuag ti nkaus huv aav."},{"bible_id":"1726","chapter_code":"GEN.42","verse_code":"GEN.42.7","label":"7","content":"Thaus Yauxej pum dlheev nwg cov tijlaug, nwg tseem ncu tau puab, tabsis nwg txhobtxwm ua tug tsi paub puab le. Nwg nug puab chawv ntag has tas, \u201cMej tuaj qhov twg tuaj?\u201d Puab teb has tas, \u201cPeb tuaj peg tebchaws Kana-aas tuaj yuav mov noj.\u201d"},{"bible_id":"1726","chapter_code":"GEN.42","verse_code":"GEN.42.8","label":"8","content":"Yauxej tseem ncu tau nwg cov tijlaug, tabsis puab ncu tsi tau nwg lawm."},{"bible_id":"1726","chapter_code":"GEN.42","verse_code":"GEN.42.9","label":"9","content":"Yauxej ncu txug ob zaaj npau suav kws nwg ua, has txug puab ntawd hab nwg has rua puab tas, \u201cMej yog cov tuabneeg kws tuaj soj saib peb lub tebchaws saib qhov twg yog qhov tsi muaj zug xwb los sav!\u201d"},{"bible_id":"1726","chapter_code":"GEN.42","verse_code":"GEN.42.10","label":"10","content":"Puab teb has tas, \u201cTug tswv, tsi yog peb tuaj ua le koj has ko, peb yog koj cov tubqhe, peb tuaj nuav yog peb tuaj thov yuav mov ntawm koj coj moog noj xwb."},{"bible_id":"1726","chapter_code":"GEN.42","verse_code":"GEN.42.11","label":"11","content":"Tug tswv, peb cov nuav puavleej yog kwvtij. Peb suavdlawg yog tuabneeg ncaaj nceeg, peb tsi yog tuabneeg tuaj soj saib tebchaws.\u201d"},{"bible_id":"1726","chapter_code":"GEN.42","verse_code":"GEN.42.12","label":"12","content":"Yauxej has rua puab tas, \u201cYeej tsi yog le mej has, yog mej tuaj soj saib peb lub tebchaws saib qhov twg yog qhov tsi muaj zug xwb ntaag.\u201d"},{"bible_id":"1726","chapter_code":"GEN.42","verse_code":"GEN.42.13","label":"13","content":"Puab has tas, \u201cTug tswv, peb muaj kaum ob leeg kwvtij, peb puavleej yog tuab leeg txiv yug nyob huv tebchaws Kana-aas. Peb ib tug kwv yau tuag lawm, hab peb tshuav tug kwv ntxawg nrug peb txiv nyob peg tsev.\u201d"},{"bible_id":"1726","chapter_code":"GEN.42","verse_code":"GEN.42.14","label":"14","content":"Yauxej teb has tas, \u201cYeej yog le kuv has tag lauj, mej tuaj soj saib peb lub tebchaws xwb xwb le."},{"bible_id":"1726","chapter_code":"GEN.42","verse_code":"GEN.42.15","label":"15","content":"Kuv yuav sim mej, kuv thov coglug rua ntawm Falaus lub npe has tas, yog mej tsi coj mej tug kwv ntxawg tuaj ntawm nuav, mas kuv yuav tsi tso mej moog tsev le."},{"bible_id":"1726","chapter_code":"GEN.42","verse_code":"GEN.42.16","label":"16","content":"Mej cov ib tug yuavtsum moog coj mej tug kwv tuaj. Dlua le cov mas yuavtsum coj moog kaw, moog txug thaus mej cov lug nuav muaj tseeb lawv le mej has ntawd tsaiv. Falaus kaav rawv peb, yog tsi muaj tseeb le mej has, ces yog mej tuaj soj saib peb lub tebchaws xwb ntaag.\u201d"},{"bible_id":"1726","chapter_code":"GEN.42","verse_code":"GEN.42.17","label":"17","content":"Yauxej txhaj coj puab moog kaw rua huv tsev lojcuj tau peb nub."},{"bible_id":"1726","chapter_code":"GEN.42","verse_code":"GEN.42.18","label":"18","content":"Nub peb Yauxej txhaj has rua puab tas, \u201cKuv yog ib tug tuabneeg kws fwm Vaajtswv, yog mej ua tau yaam nuav, mas mej txhaj le yuav dlim txim."},{"bible_id":"1726","chapter_code":"GEN.42","verse_code":"GEN.42.19","label":"19","content":"Yog has tas mej yeej yog tuabneeg ncaaj nceeg tag, ca mej cov nuav ib tug nyob huv lub tsev lojcuj nuav, dlua le cov, mej ca le thauj tej nplej kws mej yuav tau lawm moog cawm mej tej quaspuj mivnyuas kws yuav tuag tshaib tsaiv."},{"bible_id":"1726","chapter_code":"GEN.42","verse_code":"GEN.42.20","label":"20","content":"Ces mej maam le coj mej tug kwv ntxawg tuaj rua kuv. Ua le nuav txhaj le yog muaj tseeb lawv le tej lug kws mej tau has lawm, hab kuv txhaj yuav tsi tua mej povtseg.\u201d Puab pum zoo ua lawv le Yauxej has."},{"bible_id":"1726","chapter_code":"GEN.42","verse_code":"GEN.42.21","label":"21","content":"Hab puab sis thaam zum zawg has tas, \u201cTseeb lawm lauj, nwgnuav peb raug tej kev txomnyem nuav los tub yog vim peb tau ua txhum rua peb tug kwv lawm. Peb tub pum nwg raug kev txomnyem luj heev thaus nwg thov kuas peb paab, tabsis peb tsi paab nwg le. Tub yog vim le nuav ntaag nwgnuav peb txhaj raug kev txomnyem.\u201d"},{"bible_id":"1726","chapter_code":"GEN.42","verse_code":"GEN.42.22","label":"22","content":"Lunpees has tas, \u201cKuv tub yeej has rua mej tas, tsi xob ua phem rua nwg, tabsis mej tsi noog kuv has. Mej paub lawm los tsi paub, nwgnuav lub txim nphau lug raug peb lawm lauj.\u201d"},{"bible_id":"1726","chapter_code":"GEN.42","verse_code":"GEN.42.23","label":"23","content":"Yauxej totaub tej lug kws puab has huv tuabsi, tabsis puab tsi paub has tas Yauxej paub puab tej lug, rua qhov thaus Yauxej nrug puab thaam, nwg kuas tuabneeg txhais lug xwb."},{"bible_id":"1726","chapter_code":"GEN.42","verse_code":"GEN.42.24","label":"24","content":"Yauxej tawm ntawm puab moog nkaum rua ib qho hab quaj. Thaus nwg tauv tau kua muag lawm, nwg rov lug muab Xime-oos khi kag taabmeeg puab."},{"bible_id":"1726","chapter_code":"GEN.42","verse_code":"GEN.42.25","label":"25","content":"Yauxej has kuas cov tubqhe muab nplej ntim rua huv nwg cov tijlaug tej naab kuas puv nkaus, muab puab tej nyaj ntsaws rov rua huv puab tej naab, hab ntim su huv tuabsi rua puab tau noj taug kev moog tsev. Cov tubqhe ua tej nuav tav log lawv le Yauxej has."},{"bible_id":"1726","chapter_code":"GEN.42","verse_code":"GEN.42.26","label":"26","content":"Ces cov tijlaug tsaws tej nplej kws puab yuav ntawd rua sau puab cov neeg luav nrausqaum, hab puab txawm sawv kev lug tsev lawm."},{"bible_id":"1726","chapter_code":"GEN.42","verse_code":"GEN.42.27","label":"27","content":"Thaus puab lug su ib mos ntawm ib tog kev, muaj ib tug txawm qheb nwg lub ncauj naab muab nplej lug rua nwg tug neeg luav noj, ua cav nwg cov nyaj tseem nyob ntawm nwg lub ncauj naab."},{"bible_id":"1726","chapter_code":"GEN.42","verse_code":"GEN.42.28","label":"28","content":"Nwg txhaj has rua nwg cov kwvtij has tas, \u201cUa caag kuv cov nyaj tseem nyob huv kuv lub naab nuav!\u201d Puab poob sab hab ntshai kawg le, puab txhaj sis nug zum zawg has tas, \u201cVaajtswv ua dlaabtsi le nuav rua peb?\u201d"},{"bible_id":"1726","chapter_code":"GEN.42","verse_code":"GEN.42.29","label":"29","content":"Thaus puab rov lug txug ntawm puab txiv Yakhauj kws nyob huv tebchaws Kana-aas lawm, puab pav txhua yaam xwmtxheej kws puab moog ntsib rua puab txiv noog has tas,"},{"bible_id":"1726","chapter_code":"GEN.42","verse_code":"GEN.42.30","label":"30","content":"\u201cTug nom kws tswj lub tebchaws Iziv has lug nyaum kawg rua peb hab lam has tas peb yog cov tuabneeg kws xaav moog soj saib nwg lub tebchaws xwb."},{"bible_id":"1726","chapter_code":"GEN.42","verse_code":"GEN.42.31","label":"31","content":"Peb teb has tas, \u2018Peb yog tuabneeg ncaaj nceeg, peb tsi yog cov tuabneeg moog soj saib tebchaws."},{"bible_id":"1726","chapter_code":"GEN.42","verse_code":"GEN.42.32","label":"32","content":"Peb cov kwvtij muaj kaum ob leeg, hab peb puavleej yog tuab leeg txiv yug xwb. Muaj ib tug tuag lawm, nwgnuav tshuav ib tug kwv ntxawg nrug peb txiv nyob peg tebchaws Kana-aas.\u2019"},{"bible_id":"1726","chapter_code":"GEN.42","verse_code":"GEN.42.33","label":"33","content":"Tug nom ntawd teb has tas, \u2018Yog mej xaav kuas kuv ntseeg has tas mej yog tuabneeg ncaaj nceeg, mas mej yuavtsum ua le nuav: mej cov nuav ib tug yuavtsum tau nrug kuv nyob, dlua le cov ca thauj nplej rov moog rua mej quaspuj mivnyuas cov kws yuav tuag tshaib tau noj."},{"bible_id":"1726","chapter_code":"GEN.42","verse_code":"GEN.42.34","label":"34","content":"Coj mej tug kwv ntxawg tuaj rua kuv. Kuv txhaj ntseeg has tas mej yog tuabneeg ncaaj nceeg, tsi yog tuabneeg tuaj soj saib tebchaws, kuv txhaj yuav tso mej tug tijlaug rov rua mej, mas mej txhaj tau nyob huv lub tebchaws nuav ua laag ua luam.\u2019 \u201d"},{"bible_id":"1726","chapter_code":"GEN.42","verse_code":"GEN.42.35","label":"35","content":"Thaus puab muab puab cov naab nplej laub, puab pum puab cov nyaj, nyag cov nyob huv nyag lub naab nplej, mas thaus kws puab hab puab txiv Yakhauj pum cov nyaj ntawd, ua rua puab ntshai kawg le."},{"bible_id":"1726","chapter_code":"GEN.42","verse_code":"GEN.42.36","label":"36","content":"Puab txiv has rua puab tas, \u201cMej xaav ua kuas kuv cov tub tsi tshuav ib tug nrug kuv nyob le los? Yauxej los tuag lawm, Xime-oos los raug nteg moog kaw lawm, nwgnuav mej tseem yuav coj Npeenyamees moog hab. Kuv yog tug kws raug kev nyuaj sab tshaaj plawg huv tuabsi!\u201d"},{"bible_id":"1726","chapter_code":"GEN.42","verse_code":"GEN.42.37","label":"37","content":"Lunpees has rua nwg txiv has tas, \u201cYog kuv tseem tsi coj Npeenyamees rov lug rua koj, ces koj ca le muab kuv ob tug tub tua huv tuabsi povtseg. Tso nwg rua kuv ua tug saib, kuv yeej yuav coj nwg rov qaab lug xwb.\u201d"},{"bible_id":"1726","chapter_code":"GEN.42","verse_code":"GEN.42.38","label":"38","content":"Tabsis Yakhauj has tas, \u201cKuv tsi kaam tso kuv tug tub ntxawg nrug mej moog, rua qhov nwg tug tijlaug tuag lawm, tshuav nwg tuab leeg xwb. Nyob tsaam tsua muaj xwm rua nwg tom tej tog kev. Kuv laug heev lawm, yog kuv tseem pheej raug tej kev quaj ntsuag kws mej ua rua kuv ntawd, ntshai kuv yuav ca le txhawm chim tuag le!\u201d"},{"bible_id":"1726","chapter_code":"GEN.43","verse_code":"GEN.43.1","label":"1","content":"Huv tebchaws Kana-aas muaj kev tshaib plaab zuj zug ntxiv,"},{"bible_id":"1726","chapter_code":"GEN.43","verse_code":"GEN.43.2","label":"2","content":"thaus kws Yakhauj tsev tuabneeg noj tej mov kws puab yuav nraag tebchaws Iziv lug taag lawm, Yakhauj has rua nwg cov tub has tas, \u201cMej ca le rov qaab moog yuav mivntsiv mov lug rua peb tau noj.\u201d"},{"bible_id":"1726","chapter_code":"GEN.43","verse_code":"GEN.43.3","label":"3","content":"Yudas has rua Yakhauj has tas, \u201cTug nom kws tswj tebchaws Iziv yeej has tu lug nrho rua peb tas, yog peb tseem tsi coj peb tug kwv moog rua nwg, mas kuas peb tsi xob moog tshwm ntsejmuag rua nwg pum ib zag le lawm."},{"bible_id":"1726","chapter_code":"GEN.43","verse_code":"GEN.43.4","label":"4","content":"Yog koj tso peb tug kwv ntxawg nrug peb moog, mas peb txhaj yuav kaam moog yuav nplej lug rua koj."},{"bible_id":"1726","chapter_code":"GEN.43","verse_code":"GEN.43.5","label":"5","content":"Tabsis yog koj tsi kaam tso nwg moog, peb yuav tsi kaam moog, rua qhov tug nom nraag yeej has rua peb tas, \u2018Yog mej tsi coj mej tug kwv ntxawg nrug mej tuaj, mej tsi xob tuaj tshwm ntsejmuag rua kuv pum ib zag ntxiv le lawm.\u2019 \u201d"},{"bible_id":"1726","chapter_code":"GEN.43","verse_code":"GEN.43.6","label":"6","content":"Yakhauj has tas, \u201cVim le caag mej yuav ua rua kuv tau kev nyuaj sab ua luaj, ua le caag tseem yuav qha rua tug nom ntawd paub has tas, mej tshuav ib tug kwv hab nua?\u201d"},{"bible_id":"1726","chapter_code":"GEN.43","verse_code":"GEN.43.7","label":"7","content":"Puab teb has tas, \u201cTug nom nraag yeej nug txug peb hab peb tsev tuabneeg huv tuabsi has tas, \u2018Mej txiv puas tseem ua neej nyob? Mej puas muaj kwv hab?\u2019 Peb txhaj teb nwg tej lug kws nwg nug peb ntawd. Peb tub tsi paub has tas, nwg yuav kuas peb coj peb tug kwv ntxawg moog rua nwg le.\u201d"},{"bible_id":"1726","chapter_code":"GEN.43","verse_code":"GEN.43.8","label":"8","content":"Yudas has rua nwg txiv has tas, \u201cTso tug hluas nrug kuv moog, peb yuav rawm sawv kev moog taamsim nuav, peb suavdlawg txhaj yuav tsi tuag tshaib."},{"bible_id":"1726","chapter_code":"GEN.43","verse_code":"GEN.43.9","label":"9","content":"Kuv yuav zoo sab muab kuv txujsa pauv nwg, thov koj tso nwg rua kuv ua tug tsomkwm. Yog kuv coj tsi tau nwg rov lug rua koj, ces ca kuv ua tug ris lub txim nuav moog ibtxhis le."},{"bible_id":"1726","chapter_code":"GEN.43","verse_code":"GEN.43.10","label":"10","content":"Yog peb tsi xob pheej taabkaum le nuav, ntshai taamsim nuav peb tub rov moog ob ntsug lug lawm.\u201d"},{"bible_id":"1726","chapter_code":"GEN.43","verse_code":"GEN.43.11","label":"11","content":"Puab txiv has rua puab tas, \u201cYog le ntawd, ca peb ua le nuav, muab tej khoom zoo tshaaj plawg kws peb muaj nyob huv tebchaws nuav ntim rua huv mej cov naab coj moog pub rua tug nom nraag xws le: tshuaj tsw qaab, zib ntaab, txumlom, txiv laum fuabxeeb hab tej txiv ntoo."},{"bible_id":"1726","chapter_code":"GEN.43","verse_code":"GEN.43.12","label":"12","content":"Mej ca le nqaa nyaj ob npaug moog, mej nqaa cov nyaj kws zag taag nyob huv mej tej naab rov moog rua luas. Tej zag yog luas tsi ncu qaab lawm xwb."},{"bible_id":"1726","chapter_code":"GEN.43","verse_code":"GEN.43.13","label":"13","content":"Coj mej tug kwv ntxawg nrug mej moog hab rov moog cuag tug nom nraag."},{"bible_id":"1726","chapter_code":"GEN.43","verse_code":"GEN.43.14","label":"14","content":"Thov Vaajtswv tug kws muaj fwjchim luj kawg nkaus ua kuas tug nom nraag muaj sab mog muas hab taabncuab mej, nwg txhaj yuav tso Npeenyamees hab mej tug tijlaug rov lug. Txawm yog kuv ob tug tub tso kuv tseg lawm los xijpeem.\u201d"},{"bible_id":"1726","chapter_code":"GEN.43","verse_code":"GEN.43.15","label":"15","content":"Yog le ntawd, puab txhaj coj tej khoom pub hab ob npaug nyaj hab coj puab tug kwv Npeenyamees nrug puab rov moog cuag Yauxej rua nraag tebchaws Iziv lawm."},{"bible_id":"1726","chapter_code":"GEN.43","verse_code":"GEN.43.16","label":"16","content":"Thaus Yauxej pum Npeenyamees nrug puab tuaj txug lawm, nwg txawm has rua tug tubkhai kws saib nwg lub tsev has tas, \u201cCoj cov tuabneeg nuav moog rua huv kuv tsev. Ca le moog nteg ib tug tsaj lug tua ua zaub ua mov, hab puab yuav nrug kuv noj sus ua ke.\u201d"},{"bible_id":"1726","chapter_code":"GEN.43","verse_code":"GEN.43.17","label":"17","content":"Tug tubkhai ntawd moog ua lawv le Yauxej has hab coj cov tijlaug ntawd moog su huv Yauxej tsev."},{"bible_id":"1726","chapter_code":"GEN.43","verse_code":"GEN.43.18","label":"18","content":"Thaus kws coj puab moog txug rua huv Yauxej tsev, puab ntshai kawg hab puab xaav has tas, \u201cNtshai yog tim cov nyaj kws thawj zag muab tso rov rua huv peb cov naab ntaag lauj. Nwg txhaj xaav ntaus peb, txeeb yuav peb tej neeg luav, hab coj peb moog ua nwg qhev.\u201d"},{"bible_id":"1726","chapter_code":"GEN.43","verse_code":"GEN.43.19","label":"19","content":"Puab txhaj moog cuag tug tubkhai kws saib Yauxej tsev ntawm lub qhovrooj kws yuav moog rua huv tsev hab has rua nwg tas,"},{"bible_id":"1726","chapter_code":"GEN.43","verse_code":"GEN.43.20","label":"20","content":"\u201cTug tswv, yog koj txaus sab, peb tub tau tuaj yuav mov ntawm nuav ib zag lawm."},{"bible_id":"1726","chapter_code":"GEN.43","verse_code":"GEN.43.21","label":"21","content":"Thaus peb rov moog txug ib tog kev, peb qheb peb cov naab nplej, ua caag cov nyaj kws peb coj tuaj yuav nplej puavleej nyob taag hab peb tej ncauj naab tseem khi le qub. Peb txhaj nqaa cov nyaj nuav huv tuabsi rov tuaj rua koj."},{"bible_id":"1726","chapter_code":"GEN.43","verse_code":"GEN.43.22","label":"22","content":"Peb tsi paub sov yog leejtwg muab peb cov nyaj rov moog ntsaws rua huv peb cov naab. Zag nuav los peb kuj npaaj tau mivntsiv nyaj coj tuaj thov yuav mov dlua hab.\u201d"},{"bible_id":"1726","chapter_code":"GEN.43","verse_code":"GEN.43.23","label":"23","content":"Tug tubkhai txhaj has tas, \u201cMej tsi xob nyuaj sab, hab tsi xob ntshai. Mej tug Vaajtswv kws yog mej txiv tug Vaajtswv, muab tej nyaj ntawd ntsaws rov rua huv mej tej naab xwb. Kuv tub tau txais mej cov nyaj lawm.\u201d Ces nwg txawm moog coj Xime-oos lug rua puab."},{"bible_id":"1726","chapter_code":"GEN.43","verse_code":"GEN.43.24","label":"24","content":"Ces tug tubkhai txhaj coj cov tijlaug lug rua huv Yauxej tsev, nwg moog nqaa dlej lug rua puab ntxuav kutaw, hab muab zaub rua puab cov neeg luav noj."},{"bible_id":"1726","chapter_code":"GEN.43","verse_code":"GEN.43.25","label":"25","content":"Puab npaaj puab tej khoom pub tog ca txug thaus taav su Yauxej lug txug, puab yuav muab pub rua nwg, rua qhov luas tub qha rua puab lawm has tas, puab yuav tau nrug Yauxej noj sus ua ke."},{"bible_id":"1726","chapter_code":"GEN.43","verse_code":"GEN.43.26","label":"26","content":"Thaus Yauxej lug txug, puab txhaj moog nqaa puab tej khoom lug rua huv tsev muab pub rua Yauxej hab txhus caug ndlua ntawm Yauxej xubndlag pe ua ntsejmuag ti nkaus huv aav."},{"bible_id":"1726","chapter_code":"GEN.43","verse_code":"GEN.43.27","label":"27","content":"Yauxej nug puab txug kev noj qaab nyob zoo hab has tas, \u201cMej tub yeej qha kuv has tas mej txiv laug heev, yog le ntawd, nwgnuav nwg nyob le caag lawm? Nwg puas tseem ua neej nyob hab puas noj qaab nyob zoo?\u201d"},{"bible_id":"1726","chapter_code":"GEN.43","verse_code":"GEN.43.28","label":"28","content":"Puab teb has tas, \u201cPeb txiv kws yog koj tug tubkhai, nwg noj qaab nyob zoo hab tseem ua neej nyob.\u201d Ces puab rov txhus caug pe Yauxej dlua ib zag ntxiv."},{"bible_id":"1726","chapter_code":"GEN.43","verse_code":"GEN.43.29","label":"29","content":"Thaus Yauxej pum dlheev nwg tug kwv ntxawg Npeenyamees kws yog nrug nwg koom ib leej nam yug, nwg txhaj nug has tas, \u201cTug nuav yog mej tug kwv ntxawg kws mej qha rua kuv lawm ntaag los? Yauxej has tas, mivtub, thov Vaajtswv foom koob moov rua koj.\u201d"},{"bible_id":"1726","chapter_code":"GEN.43","verse_code":"GEN.43.30","label":"30","content":"Ces Yauxej txawm tawm plawg moog lawm, rua qhov nwg pum nwg tug kwv ntxawg, nwg lub sab quaj dlhev puv nkaus kev zoo sab, nwg tauv tsi taug nwg lub kua muag, nwg yuav laug quaj taabmeeg puab, nwg txhaj tawm moog quaj tuabywv ib leeg huv nwg chaav tsev."},{"bible_id":"1726","chapter_code":"GEN.43","verse_code":"GEN.43.31","label":"31","content":"Tom qaab kws nwg ntxuav muag taag, nwg maam tawm lug, hab ua tag tauv nwg lub kua muag, nwg txhaj kuas cov tubkhai rau mov rua puab noj."},{"bible_id":"1726","chapter_code":"GEN.43","verse_code":"GEN.43.32","label":"32","content":"Puab rau ib rooj mov rua Yauxej noj hab rau dlua ib rooj rua Yauxej cov tijlaug noj. Puab rau dlua ib rooj rua lwm qhov rua cov tuabneeg Iziv kws tuaj nrug puab noj mov ntawd noj, rua qhov cov tuabneeg Iziv tsi kaam nrug cov tuabneeg Henplais noj mov ua ke, vim yuav ua rua cov tuabneeg Iziv poob ntsejmuag."},{"bible_id":"1726","chapter_code":"GEN.43","verse_code":"GEN.43.33","label":"33","content":"Yauxej cov tijlaug moog nyob ncig lub rooj tig xubndlag tuaj rua ntawm Yauxej, lawv le puab tej noobnyoog pib tug hlub moog txug tug ntxawg. Thaus puab pum has tas ua cav puab tau lug nyob txhij txhua lawm tag, puab ib leeg tig saib ib leeg ua rua puab xaav tsi thoob le."},{"bible_id":"1726","chapter_code":"GEN.43","verse_code":"GEN.43.34","label":"34","content":"Cov tubkhai dlaus zaub dlaus mov ntawm Yauxej lub rooj lug rua puab noj, hab puab txhaab rua Npeenyamees noj tsib npaug ntau dlua lwm tug huv tuabsi. Puab txhaj nrug Yauxej noj hab haus moog txug thaus puab noj tsau haus qaug."},{"bible_id":"1726","chapter_code":"GEN.44","verse_code":"GEN.44.1","label":"1","content":"Yauxej has rua nwg tug tubkhai kws saib nwg lub tsev has tas, \u201cKoj muab nplej ntim rua huv cov tuabneeg nuav tej naab kuas ntau txaus nkaus puab thauj moog, hab muab puab tej nyaj ntsaws nyag le rov rua huv nyag lub ncauj naab."},{"bible_id":"1726","chapter_code":"GEN.44","verse_code":"GEN.44.2","label":"2","content":"Koj muab kuv lub khob nyaj ntsaws rua huv tug kwv ntxawg lub ncauj naab, ntsaws ua ke nrug nwg cov nyaj kws coj tuaj yuav nplej.\u201d Tug tubkhai moog ua lawv nraim le Yauxej has kuas nwg ua."},{"bible_id":"1726","chapter_code":"GEN.44","verse_code":"GEN.44.3","label":"3","content":"Taagkig kaaj ntug, nwg txawm tso cov tijlaug caab puab tej neeg luav sawv kev rov qaab moog tsev lawm."},{"bible_id":"1726","chapter_code":"GEN.44","verse_code":"GEN.44.4","label":"4","content":"Puab nyavnyuas sawv kev lug tsi dleb ntawm ntug nroog, Yauxej has rua tug tubkhai kws saib nwg lub tsev has tas, \u201cKoj ca le maaj nrooj moog caum cov tuabneeg ntawd. Thaus koj caum cuag puab lawm, koj nug puab has tas, \u2018Vim le caag mej ua qhov phem pauj qhov zoo?"},{"bible_id":"1726","chapter_code":"GEN.44","verse_code":"GEN.44.5","label":"5","content":"Vim le caag mej nyag kuv tug tswv lub khob nyaj?  Lub khob ntawd yog lub kws nwg naj nub haus dlej, hab yog lub kws siv saib moov. Mej tau ua txhum luj heev lawm lauj!\u2019 \u201d"},{"bible_id":"1726","chapter_code":"GEN.44","verse_code":"GEN.44.6","label":"6","content":"Thaus tug tubkhai moog caum cuag puab, nwg txawm has tej lug nuav rua puab."},{"bible_id":"1726","chapter_code":"GEN.44","verse_code":"GEN.44.7","label":"7","content":"Puab teb nwg has tas, \u201cTug tswv, koj has le ko, yog has txug dlaabtsi? Peb yeej tsi tau ua le nuav ib zag le."},{"bible_id":"1726","chapter_code":"GEN.44","verse_code":"GEN.44.8","label":"8","content":"Koj tub paub lawm has tas, tej nyaj kws peb tshawb tau huv peb tej naab nplej peg tebchaws Kana-aas, peb tub nqaa rov tuaj rua mej huv tuabsi lawm. Yuav ua caag peb txhaj nyag tau nyaj lossis kub huv koj tug tswv lub tsev?"},{"bible_id":"1726","chapter_code":"GEN.44","verse_code":"GEN.44.9","label":"9","content":"Tug tswv, yog koj tseem tshawb tau lub khob ntawd ntawm peb cov nuav ib tug twg, yuavtsum muab tug ntawd tua povtseg, dlua le peb cov yuav zoo sab hlo moog ua koj qhev.\u201d"},{"bible_id":"1726","chapter_code":"GEN.44","verse_code":"GEN.44.10","label":"10","content":"Nwg teb has tas, \u201cKuv pum zoo ua le mej has ko ntaag, tabsis tug kws tau muab lub khob lawm txhaj yuav moog ua qhev xwb; mej cov kws tsi tau muab, mej ca le moog tsev kaaj sab lug.\u201d"},{"bible_id":"1726","chapter_code":"GEN.44","verse_code":"GEN.44.11","label":"11","content":"Yog le ntawd, puab txhaj maaj nrooj tsaws puab tej naab rua huv aav, hab puab nyag dlaws nyag lub ncauj naab."},{"bible_id":"1726","chapter_code":"GEN.44","verse_code":"GEN.44.12","label":"12","content":"Yauxej tug tubkhai ua tuab zoo tshawb, pib tshawb ntawm tug tijlaug hlub lub naab lug txug rua ntawm tug kwv ntxawg lub naab txhaj tshawb tau lub khob nyob huv Npeenyamees lub naab."},{"bible_id":"1726","chapter_code":"GEN.44","verse_code":"GEN.44.13","label":"13","content":"Cov tijlaug txhaj dlua rhe puab tej tsho povtseg tu sab heev, puab tsaws nraa rua puab tej neeg luav thauj hab rov lug rua huv nroog."},{"bible_id":"1726","chapter_code":"GEN.44","verse_code":"GEN.44.14","label":"14","content":"Thaus Yudas hab nwg cov kwvtij rov lug txug huv Yauxej tsev, Yauxej tseem nyob huv. Puab txhus caug ndlua rua huv aav pe Yauxej,"},{"bible_id":"1726","chapter_code":"GEN.44","verse_code":"GEN.44.15","label":"15","content":"Yauxej has rua puab tas, \u201cUa caag mej laam ua le ko? Mej tsi paub has tas tug tuabneeg kws zoo le kuv nuav, muaj peevxwm paub tej xwmtxheej kws yuav muaj lug yaav tom hauv ntej nua los?\u201d"},{"bible_id":"1726","chapter_code":"GEN.44","verse_code":"GEN.44.16","label":"16","content":"Yudas teb has tas, \u201cTug tswv, peb yuav teb le caag rua koj? Peb yuav ua le caag tawv dlhau koj? Peb yuav ua le caag has tau tas peb tsi muaj txim? Vaajtswv tsi npog peb lub txim le lawm. Tsi yog tug kws luas tshawb tau koj lub khob huv nwg lub naab txhaj ua koj qhev xwb, tabsis taagnrho peb suavdlawg yuav ua koj qhev.\u201d"},{"bible_id":"1726","chapter_code":"GEN.44","verse_code":"GEN.44.17","label":"17","content":"Yauxej teb has tas, \u201cTsi yog le ntawd! Kuv tsi ua le mej has ko! Tsuas yog tug kws muab kuv lub khob lawm txhaj yuav tau ua kuv tug qhev xwb. Dlua le mej cov yuav tau rov moog tsev kaaj sab lug hab moog has qha rua mej txiv.\u201d"},{"bible_id":"1726","chapter_code":"GEN.44","verse_code":"GEN.44.18","label":"18","content":"Yudas txawm moog cuag Yauxej hab thov has tas, \u201cTug tswv, thov koj pub kuv nrug koj thaam ob peb lus. Thov koj tsi xob chim rua kuv, koj yeej zoo ib yaam le Falaus lawm ntaag."},{"bible_id":"1726","chapter_code":"GEN.44","verse_code":"GEN.44.19","label":"19","content":"Tug tswv, koj nug peb has tas, \u2018Mej txiv puas tseem nyob lossis mej puas tshuav kwv lawm hab?\u2019"},{"bible_id":"1726","chapter_code":"GEN.44","verse_code":"GEN.44.20","label":"20","content":"Peb teb koj has tas, \u2018Peb txiv tseem nyob, nwg tub laug heev lawm hab peb tshuav ib tug kwv ntxawg kws yug rua thaus peb txiv tub laug heev lawm. Tug tub nuav tug tijlaug tuag lawm, hab nwg nam tshuav tuab tug tub ntawd txhaj tseem ua neej nyob xwb, mas nwg txiv hlub nwg kawg le.\u2019"},{"bible_id":"1726","chapter_code":"GEN.44","verse_code":"GEN.44.21","label":"21","content":"Tug tswv, koj has kuas peb coj nwg tuaj ntawm nuav, rua qhov koj xaav pum nwg,"},{"bible_id":"1726","chapter_code":"GEN.44","verse_code":"GEN.44.22","label":"22","content":"hab peb tub teb rua koj has tas, tug tub ntawd txiv tso tsi taug nwg tseg le, yog nwg tso leej txiv tseg, ces nwg txiv yeej yuav tuag xwb."},{"bible_id":"1726","chapter_code":"GEN.44","verse_code":"GEN.44.23","label":"23","content":"Ces koj has tas, \u2018Yog mej tsi coj mej tug kwv ntxawg nrug mej tuaj, ces mej yuav tsi pum kuv ntsejmuag ib zag ntxiv le lawm.\u2019"},{"bible_id":"1726","chapter_code":"GEN.44","verse_code":"GEN.44.24","label":"24","content":"\u201cThaus peb rov qaab moog txug peb txiv, peb muab koj tej lug ntawd pav huv tuabsi rua nwg noog."},{"bible_id":"1726","chapter_code":"GEN.44","verse_code":"GEN.44.25","label":"25","content":"Ces nwg kuas peb rov tuaj hab yuav mivntsiv mov moog noj."},{"bible_id":"1726","chapter_code":"GEN.44","verse_code":"GEN.44.26","label":"26","content":"Peb teb nwg has tas, \u2018Peb tsi kaam moog lawm, yog peb tsi coj peb tug kwv ntxawg nrug peb moog, peb yuav tsi muaj cuabkaav moog tshwm ntsejmuag rua tug nom nraag pum peb ntxiv lawm. Yog peb tug kwv ntxawg nrug peb moog mas peb txhaj kaam rov moog.\u2019"},{"bible_id":"1726","chapter_code":"GEN.44","verse_code":"GEN.44.27","label":"27","content":"Peb txiv has rua peb tas, \u2018Mej tub paub lawm has tas Laxees kws yog kuv tug quaspuj yug tau ob tug tub nua rua kuv xwb."},{"bible_id":"1726","chapter_code":"GEN.44","verse_code":"GEN.44.28","label":"28","content":"Ob tug tub nuav muaj ib tug tub ncaim kuv lawm. Kuv xaav has tas tsuv tub tum nwg hab muab dlua ndluag ua tej dlaim taag, rua qhov txij thaus ntawd lug kuv yeej tsi pum nwg le lawm."},{"bible_id":"1726","chapter_code":"GEN.44","verse_code":"GEN.44.29","label":"29","content":"Yog nwgnuav mej tseem coj tug nuav ncaim kuv moog hab tseem muaj xwm lug raug nwg, mas ntshai tej kev quaj ntsuag kws mej tau ua rua kuv ntawd, yuav txuv kuv tug laug txujsa le lauj.\u2019 \u201d"},{"bible_id":"1726","chapter_code":"GEN.44","verse_code":"GEN.44.30","label":"30","content":"Yudas has ntxiv tas, \u201cTug tswv, yog kuv tsi coj tug tub nuav nrug kuv rov qaab, thaus kuv moog txug tsev, kuv txiv tsi pum tug tub nuav nrug kuv rov qaab, ces nwg yeej yuav npu paa tuag. Nwg muab nwg txujsa cog nkaus rua nwg tug tub nuav xwb,"},{"bible_id":"1726","chapter_code":"GEN.44","verse_code":"GEN.44.31","label":"31","content":"hab nwg tub laug heev lawm, ces nyob tsaam tej kev quaj ntsuag kws peb ua rua nwgnuav yuav txuv nwg txujsa."},{"bible_id":"1726","chapter_code":"GEN.44","verse_code":"GEN.44.32","label":"32","content":"Tsi taag le nuav xwb, kuv tseem tau coglug muab kuv txujsa pauv tug tub nuav rua kuv txiv hab. Kuv coglug rua nwg lawm, yog has tas kuv tseem tsi coj tug tub nuav rov moog rua nwg, ces kuv yog tug ris lub txim nuav moog taag kuv simneej."},{"bible_id":"1726","chapter_code":"GEN.44","verse_code":"GEN.44.33","label":"33","content":"Tug tswv, thov koj tso tug tub nuav nrug cov tijlaug rov moog tsev, ca kuv nrug koj nyob ua koj qhev hloov tug tub nuav chaw."},{"bible_id":"1726","chapter_code":"GEN.44","verse_code":"GEN.44.34","label":"34","content":"Yog tsi tau tug tub nuav nrug kuv rov moog tsev, kuv yuav ua le caag muaj cuabkaav rov moog cuag tau kuv txiv? Kuv tsi xaav pum txujkev puamtsuaj nuav lug raug kuv txiv le.\u201d"},{"bible_id":"1726","chapter_code":"GEN.45","verse_code":"GEN.45.1","label":"1","content":"Yauxej tauv tsi taug nwg lub kua muag taabmeeg nwg cov tubkhai le lawm, nwg txhaj has rua puab tas, \u201cMej ca le tawm moog.\u201d Tsi muaj cov Iziv nrug puab nyob ntawd le lawm, Yauxej txhaj qha rua nwg cov tijlaug hab nwg tug kwv has tas nwg yog leejtwg tag."},{"bible_id":"1726","chapter_code":"GEN.45","verse_code":"GEN.45.2","label":"2","content":"Yauxej tsaa suab hlo quaj, ua rua cov tuabneeg Iziv puavleej nov, hab muaj tuabneeg moog pav zaaj nuav qha rua huv Falaus lub loog."},{"bible_id":"1726","chapter_code":"GEN.45","verse_code":"GEN.45.3","label":"3","content":"Yauxej has rua nwg cov tijlaug has tas, \u201cKuv yog Yauxej ntaag. Kuv txiv puas tseem muaj sa nyob?\u201d Thaus nwg cov tijlaug nov nwg has tej lug nuav, ua rua puab ntshai kawg hab teb tsi taug ib lus le."},{"bible_id":"1726","chapter_code":"GEN.45","verse_code":"GEN.45.4","label":"4","content":"Yauxej has rua puab tas, \u201cMej ca le txaav lug ze kuv.\u201d Puab txhaj txaav zog lug rua ntawm Yauxej. Ces Yauxej has rua puab tas, \u201cKuv yog mej tug kwv Yauxej kws mej muab muag moog rua nraag tebchaws Iziv ntaag."},{"bible_id":"1726","chapter_code":"GEN.45","verse_code":"GEN.45.5","label":"5","content":"Nwgnuav mej tsi xob txhawj lossis tu sab qhov kws mej muab kuv muag lug rua ntawm nuav, yeej yog Vaajtswv khaiv kuv ua mej ntej lug, txhaj cawm tau tuabneeg txujsa."},{"bible_id":"1726","chapter_code":"GEN.45","verse_code":"GEN.45.6","label":"6","content":"Tej kev tshaib nqhes nuav, xyoo nuav nyavnyuas yog xyoo ob xwb, tseem tshuav tsib xyoos tom ntej nuav ntxiv, mas yuav tsi muaj leejtwg cog hab sau tau qoobloo hlo le."},{"bible_id":"1726","chapter_code":"GEN.45","verse_code":"GEN.45.7","label":"7","content":"Vaajtswv khaiv kuv ua mej ntej lug kuas cawm tau mej dlim kev puamtsuaj, kuas mej hab mej cov xeebntxwv txhaj muaj sa nyob."},{"bible_id":"1726","chapter_code":"GEN.45","verse_code":"GEN.45.8","label":"8","content":"Tsi yog mej muag kuv lug rua ntawm nuav, tabsis yog Vaajtswv khaiv kuv lug; hab nwg tsaa kuv ua Falaus ib tug nom kws luj. Kuv tau ua tug saib taagnrho Falaus tej vaaj tse; hab kaav taagnrho lub tebchaws Iziv nuav."},{"bible_id":"1726","chapter_code":"GEN.45","verse_code":"GEN.45.9","label":"9","content":"\u201cTaamsim nuav mej ca le maaj nrooj rov qaab moog cuag kuv txiv hab qha rua nwg has tas, \u2018Yauxej kws yog koj tug tub has le nuav: Vaajtswv tsaa kuv ua tug kaav taagnrho lub tebchaws Iziv lawm, kuas koj ca le lug nrug kuv nyob tsi xob ua sab nyaav."},{"bible_id":"1726","chapter_code":"GEN.45","verse_code":"GEN.45.10","label":"10","content":"Coj taagnrho mej cov mivnyuas, cov xeebntxwv hab mej tej yaaj, tej tshis, tej nyuj hab txhua yaam kws mej muaj lug nyob rua huv cheebtsaam Nkausees, txhaj yog qhov chaw kws nyob ze kuv."},{"bible_id":"1726","chapter_code":"GEN.45","verse_code":"GEN.45.11","label":"11","content":"Yog koj lug nyob huv Nkausees, mas kuv txhaj yuav paab tau koj. Kev tshaib nqhes tseem tshuav tsib xyoos ntxiv tom ntej nuav, mas kuv tsi xaav kuas koj tsev tuabneeg, hab koj tej tsaj txhu tuag tshaib le.\u2019 \u201d"},{"bible_id":"1726","chapter_code":"GEN.45","verse_code":"GEN.45.12","label":"12","content":"Yauxej has ntxiv tas, \u201cNwgnuav mej txhua tug, hab kwv Npeenyamees puavleej pum has tas kuv yog Yauxej tag."},{"bible_id":"1726","chapter_code":"GEN.45","verse_code":"GEN.45.13","label":"13","content":"Mej ca le qha rua kuv txiv paub has tas, kuv muaj fwjchim luj npaum le caag nyob huv tebchaws Iziv nuav, hab qha txhua yaam kws mej tau pum lawm rua nwg noog. Mej ca le maaj nrooj coj nwg lug nyob ntawm nuav.\u201d"},{"bible_id":"1726","chapter_code":"GEN.45","verse_code":"GEN.45.14","label":"14","content":"Yauxej cev loo teg moog puag nkaus nwg tug kwv Npeenyamees quaj; Npeenyamees los tsaa hlo suab quaj puag nkaus Yauxej ib yaam nkaus hab."},{"bible_id":"1726","chapter_code":"GEN.45","verse_code":"GEN.45.15","label":"15","content":"Yauxej tseem quaj los nwg tub moog puag cov tijlaug hab nwj puab ib tug rua ib tug. Tom qaab ntawd nwg cov tijlaug maam pib nrug nwg thaam."},{"bible_id":"1726","chapter_code":"GEN.45","verse_code":"GEN.45.16","label":"16","content":"Thaus muaj tuabneeg moog qha zaaj nuav rua huv Falaus lub loog has tas, Yauxej cov tijlaug tuaj saib Yauxej, Falaus hab nwg cov numtswv nrug Yauxej zoo sab kawg le."},{"bible_id":"1726","chapter_code":"GEN.45","verse_code":"GEN.45.17","label":"17","content":"Falaus has rua Yauxej has tas, \u201cHas rua koj cov tijlaug kuas tsaws nraa rua puab tej tsaj thauj hab rov qaab moog lawm peg tebchaws Kana-aas."},{"bible_id":"1726","chapter_code":"GEN.45","verse_code":"GEN.45.18","label":"18","content":"Kuas puab moog coj puab txiv hab tej quaspuj mivnyuas lug cuag kuv. Kuv yuav muab thaaj aav zoo kawg nkaus huv tebchaws Iziv nuav rua puab, puab txhaj yuav muaj noj muaj haus nplua mag."},{"bible_id":"1726","chapter_code":"GEN.45","verse_code":"GEN.45.19","label":"19","content":"Has kuas puab coj tsheb neeg huv tebchaws Iziv nuav moog tog koj txiv hab puab tej quaspuj mivnyuas lug nyob huv tebchaws Iziv nuav."},{"bible_id":"1726","chapter_code":"GEN.45","verse_code":"GEN.45.20","label":"20","content":"Kuas puab tsi xob khauvxwm puab tej khoom kws yog cuabyeej toomtxeem kws yuav muab tso tseg, tej kws zoo tshaaj plawg huv tebchaws Iziv nuav kuv yuav muab rua puab.\u201d"},{"bible_id":"1726","chapter_code":"GEN.45","verse_code":"GEN.45.21","label":"21","content":"Yakhauj cov tub ua lawv le tej lug kws has rua puab lawm. Yauxej muab tau ntau lub tsheb neeg rua puab, lawv le Falaus has rua Yauxej, hab muab zaub mov ntau heev rua puab coj moog tau noj taug kev."},{"bible_id":"1726","chapter_code":"GEN.45","verse_code":"GEN.45.22","label":"22","content":"Yauxej muab tau ib leeg ib cev rig tsho hloov rua nwg cov tijlaug, tabsis nwg muab tau peb puas dlaim nyaj hab tsib ce rig tsho rua Npeenyamees."},{"bible_id":"1726","chapter_code":"GEN.45","verse_code":"GEN.45.23","label":"23","content":"Nwg muab tau kaum tug neeg luav thauj tej khoom kws zoo tshaaj plawg huv tebchaws Iziv moog rua nwg txiv, hab muab dlua kaum tug thauj nplej, ncuav hab lwm yaam zaub mov rua puab tau noj taug kev."},{"bible_id":"1726","chapter_code":"GEN.45","verse_code":"GEN.45.24","label":"24","content":"Nwg txhaj xaa nwg cov tijlaug rov qaab. Hab thaus puab sawv kev moog, nwg has rua puab tas, \u201cMej tsi xob sis caav sis tshe tom tej tog kev mag.\u201d"},{"bible_id":"1726","chapter_code":"GEN.45","verse_code":"GEN.45.25","label":"25","content":"Puab tawm huv tebchaws Iziv rov qaab moog tsev, moog cuag puab txiv Yakhauj nyob rua peg tebchaws Kana-aas."},{"bible_id":"1726","chapter_code":"GEN.45","verse_code":"GEN.45.26","label":"26","content":"Puab has rua Yakhauj has tas, \u201cYauxej tseem muaj sa nyob! Nwg yog tug kws kaav tebchaws Iziv ntaag!\u201d Yakhauj xaav tsi thoob hab nwg tsi ntseeg tej lug kws puab has ntawd."},{"bible_id":"1726","chapter_code":"GEN.45","verse_code":"GEN.45.27","label":"27","content":"Tabsis thaus puab pav tej lug kws Yauxej has rua puab txhua lu rua Yakhauj noog taag, hab thaus nwg pum cov tsheb kws Yauxej xaa tuaj tog nwg moog nyob nraag tebchaws Iziv, nwg txhaj rov zoo sab."},{"bible_id":"1726","chapter_code":"GEN.45","verse_code":"GEN.45.28","label":"28","content":"Nwg has tas, \u201cZoo kuv sab heev lawm lauj! Kuv tug tub Yauxej tseem muaj sa nyob tag! Kuv yuavtsum moog pum nwg ua ntej kuv tuag.\u201d"},{"bible_id":"1726","chapter_code":"GEN.46","verse_code":"GEN.46.1","label":"1","content":"Yakhauj sau taagnrho txhua yaam kws nwg muaj coj huv tuabsi moog, hab thaus nwg moog txug nraag lub zog Npesenpas, nwg muab tsaj lug tua fij pub rua nwg txiv Ixaj tug Vaajtswv."},{"bible_id":"1726","chapter_code":"GEN.46","verse_code":"GEN.46.2","label":"2","content":"Mo ntawd nwg ua ywgtoog pum Vaajtswv lug has rua nwg hab hu nwg has tas, \u201cYakhauj, Yakhauj!\u201d Yakhauj teb has tas, \u201cVaajtswv, kuv nyob ntawm nuav.\u201d"},{"bible_id":"1726","chapter_code":"GEN.46","verse_code":"GEN.46.3","label":"3","content":"Vaajtswv has tas, \u201cKuv yog Vaajtswv, kuv yog koj txiv tug Vaajtswv ntaag. Koj tsi xob ntshai qhov kws koj moog nyob nraag tebchaws Iziv, kuv yuav pub kuas koj cov xeebntxwv fuamvaam coob ua tau ib tsaav tuabneeg tseemceeb nyob rua nraag."},{"bible_id":"1726","chapter_code":"GEN.46","verse_code":"GEN.46.4","label":"4","content":"Kuv yuav nrug koj moog nraag tebchaws Iziv, hab kuv yuav coj koj cov xeebntxwv rov lug nyob rua huv lub tebchaws nuav. Yauxej yuav nrug koj nyob thaus koj tuag.\u201d"},{"bible_id":"1726","chapter_code":"GEN.46","verse_code":"GEN.46.5","label":"5","content":"Yakhauj txawm sawv kev tawm huv lub zog Npesenpas moog. Yakhauj cov tub muab Yakhauj, puab cov mivnyuas kws tseem yau, hab puab tej quaspuj tsaws caij cov tsheb neeg kws Falaus tso tuaj tog puab."},{"bible_id":"1726","chapter_code":"GEN.46","verse_code":"GEN.46.6","label":"6","content":"Puab caab puab tej tsaj txhu hab coj puab tej cuabyeej toomtxeem kws puab muaj huv tebchaws Kana-aas moog nraag tebchaws Iziv huv tuabsi. Yakhauj coj taagnrho nwg cov xeebntxwv nrug nwg moog, xws le:"},{"bible_id":"1726","chapter_code":"GEN.46","verse_code":"GEN.46.7","label":"7","content":"Nwg cov tub, cov ntxhais, hab cov ntxhais xeebntxwv."},{"bible_id":"1726","chapter_code":"GEN.46","verse_code":"GEN.46.8","label":"8","content":"Taagnrho Yakhauj tsev tuabneeg txhua tug kws nrug nwg tsiv moog nyob nraag tebchaws Iziv, Lunpees yog nwg tug tub hlub, hab"},{"bible_id":"1726","chapter_code":"GEN.46","verse_code":"GEN.46.9","label":"9","content":"Lunpees cov tub yog: Hanauj, Palus, Hexeloos hab Kalimis."},{"bible_id":"1726","chapter_code":"GEN.46","verse_code":"GEN.46.10","label":"10","content":"Xime-oos cov tub yog: Yemuyees, Yamees, Auhas, Yakhees, Xauhas, hab Sa-ules kws yog tug quaspuj tuabneeg Kana-aas tug tub."},{"bible_id":"1726","chapter_code":"GEN.46","verse_code":"GEN.46.11","label":"11","content":"Levis cov tub yog: Nkesoos, Kauhas, hab Malalis."},{"bible_id":"1726","chapter_code":"GEN.46","verse_code":"GEN.46.12","label":"12","content":"Yudas cov tub yog: Selas, Pelej hab Zelas. (Yudas muaj dlua ob tug tub yog Eles hab Aunaas, obtug tuag rua huv tebchaws Kana-aas lawm.) Peles ob tug tub yog: Hexeloos hab Hamaules."},{"bible_id":"1726","chapter_code":"GEN.46","verse_code":"GEN.46.13","label":"13","content":"Ixakhas cov tub yog: Taulas, Puahas, Yasus hab Simeloos."},{"bible_id":"1726","chapter_code":"GEN.46","verse_code":"GEN.46.14","label":"14","content":"Xenpuloos cov tub yog: Xelas, Eloos hab Yahelees."},{"bible_id":"1726","chapter_code":"GEN.46","verse_code":"GEN.46.15","label":"15","content":"Ntawm nuav yog cov tub kws Le-as yug rua Yakhauj thaus nyob peg tebchaws Mexuputamias, xaam nwg tug ntxhais Dinas nrug puab. Taagnrho nwg cov tub hab cov ntxhais kws Le-as yug muaj peb caug peb leeg."},{"bible_id":"1726","chapter_code":"GEN.46","verse_code":"GEN.46.16","label":"16","content":"Khas cov tub yog: Xefoos, Hankis, Sunis, Exenpoos, Elis, Alaudis hab Alelis."},{"bible_id":"1726","chapter_code":"GEN.46","verse_code":"GEN.46.17","label":"17","content":"Aseles cov tub yog: Eenas, Isevas, Isevis, Npeliyas hab puab tug muam kws hu ua Selas. Npeliyas ob tug tub yog Henpeles hab Makhiyees."},{"bible_id":"1726","chapter_code":"GEN.46","verse_code":"GEN.46.18","label":"18","content":"Kaum rau leej nuav puavleej yog Yakhauj cov xeebntxwv kws yog Le-as tug ntxhais qhev Xilepas kws Lanpaas muab rua nwg tug ntxhais Le-as yug."},{"bible_id":"1726","chapter_code":"GEN.46","verse_code":"GEN.46.19","label":"19","content":"Laxees kws yog Yakhauj tug quaspuj yug tau ob tug tub rua Yakhauj yog: Yauxej hab Npeenyamees."},{"bible_id":"1726","chapter_code":"GEN.46","verse_code":"GEN.46.20","label":"20","content":"Nyob huv tebchaws Iziv Yauxej muaj ob tug tub, Manaxes hab Efalayees, obtug yog Pautifelas kws yog tug povthawj kws nyob huv lub nroog Aunis tug ntxhais Axenas yug."},{"bible_id":"1726","chapter_code":"GEN.46","verse_code":"GEN.46.21","label":"21","content":"Npeenyamees cov tub yog: Npelas, Npekeles, Asenpees, Nkelas, Na-amas, Ehis, Lauses, Mupees, Hupees hab Alaudis."},{"bible_id":"1726","chapter_code":"GEN.46","verse_code":"GEN.46.22","label":"22","content":"Kaum plaub leeg nuav puavleej yog Yakhauj cov xeebntxwv kws yug lug ntawm Laxees."},{"bible_id":"1726","chapter_code":"GEN.46","verse_code":"GEN.46.23","label":"23","content":"Daas tug tub yog: Husees."},{"bible_id":"1726","chapter_code":"GEN.46","verse_code":"GEN.46.24","label":"24","content":"Nathalis cov tub yog: Yahexees, Nkunis, Yexes hab Silees."},{"bible_id":"1726","chapter_code":"GEN.46","verse_code":"GEN.46.25","label":"25","content":"Xyaa leej nuav puavleej yog Yakhauj cov xeebntxwv kws yog Laxees tug ntxhais qhev Nilehas kws Lanpaas muab rua nwg tug ntxhais Laxees yug."},{"bible_id":"1726","chapter_code":"GEN.46","verse_code":"GEN.46.26","label":"26","content":"Taagnrho Yakhauj cov tub hab cov xeebntxwv kws nrug nwg tsiv moog nyob nraag tebchaws Iziv muaj rau caum rau leej, tsi suav Yakhauj cov nyaab."},{"bible_id":"1726","chapter_code":"GEN.46","verse_code":"GEN.46.27","label":"27","content":"Xaam Yauxej ob tug tub kws yug nraag tebchaws Iziv rua hab, Yakhauj tsev tuabneeg muaj xyaa caum leej kws tsiv moog nyob nraag tebchaws Iziv."},{"bible_id":"1726","chapter_code":"GEN.46","verse_code":"GEN.46.28","label":"28","content":"Yakhauj khaiv Yudas ua ntej moog nug Yauxej kuas qha kev moog rua ntawm Nkausees. Thaus puab tub lug txug rua ntawm cheebtsaam Nkausees lawm,"},{"bible_id":"1726","chapter_code":"GEN.46","verse_code":"GEN.46.29","label":"29","content":"Yauxej txhaj caij tsheb neeg moog ntsib nwg txiv rua ntawm Nkausees. Thaus obtug sis ntsib, Yauxej puag nkaus nwg txiv hab quaj ntev loo."},{"bible_id":"1726","chapter_code":"GEN.46","verse_code":"GEN.46.30","label":"30","content":"Yakhauj has rua Yauxej has tas, \u201cTxawm yog kuv tuag los kuv yeej zoo sab, rua qhov kuv tub pum koj hab kuv paub has tas koj tseem muaj sa nyob.\u201d"},{"bible_id":"1726","chapter_code":"GEN.46","verse_code":"GEN.46.31","label":"31","content":"Yauxej has rua nwg cov tijlaug hab nwg txiv tsev tuabneeg has tas, \u201cKuv yuav moog qha rua Falaus paub has tas, kuv cov kwvtij hab kuv txiv tsev tuabneeg kws nyob peg tebchaws Kana-aas tub lug txug kuv lawm."},{"bible_id":"1726","chapter_code":"GEN.46","verse_code":"GEN.46.32","label":"32","content":"Kuv yuav qha rua Falaus has tas, mej yog cov tuabneeg yug yaaj hab tu tsaj txhu, mas mej caab mej tej tsaj luj, tsaj miv hab coj taagnrho mej tej cuabyeej toomtxeem kws mej muaj nrug mej lug."},{"bible_id":"1726","chapter_code":"GEN.46","verse_code":"GEN.46.33","label":"33","content":"Thaus Falaus hu mej moog nug saib mej ua num dlaabtsi,"},{"bible_id":"1726","chapter_code":"GEN.46","verse_code":"GEN.46.34","label":"34","content":"mej teb nwg has tas, \u2018Peb hab peb cov yawmkoob yeej yog tuabneeg yug tsaj thaus u lug txug naj nub nua.\u2019 Mej yuavtsum teb le nuav, nwg txhaj yuav ca mej nyob ntawm cheebtsaam Nkausees nuav.\u201d Yauxej has le nuav rua qhov cov tuabneeg Iziv yeej ibtxwm tsi nyam cov tuabneeg yug yaaj."},{"bible_id":"1726","chapter_code":"GEN.47","verse_code":"GEN.47.1","label":"1","content":"Yauxej moog has rua Falaus has tas, \u201cKuv txiv hab kuv cov tijlaug, caab puab tej tsaj txhu luj miv hab coj txhua yaam kws yog puab tug, nrug puab tsiv peg tebchaws Kana-aas lug txug lawm, taamsim nuav puab nyob huv cheebtsaam Nkausees.\u201d"},{"bible_id":"1726","chapter_code":"GEN.47","verse_code":"GEN.47.2","label":"2","content":"Yauxej coj nwg tsib tug tijlaug moog qha rua Falaus."},{"bible_id":"1726","chapter_code":"GEN.47","verse_code":"GEN.47.3","label":"3","content":"Falaus nug puab has tas, \u201cMej ibtxwm ua num dlaabtsi?\u201d Puab teb Falaus has tas, \u201cPeb yog tuabneeg yug yaaj ib yaam le peb tej yawmkoob ibtxwm yug lug lawm xwb."},{"bible_id":"1726","chapter_code":"GEN.47","verse_code":"GEN.47.4","label":"4","content":"Peb tau tsiv lug nyob huv lub tebchaws nuav, rua qhov nyob peg tebchaws Kana-aas muaj kev tshaib nqhes heev, tsi muaj zaub rua tej tsaj txhu noj le lawm. Mas thov koj tso cai rua peb nyob rua huv cheebtsaam Nkausees.\u201d"},{"bible_id":"1726","chapter_code":"GEN.47","verse_code":"GEN.47.5","label":"5","content":"Falaus has rua Yauxej has tas, \u201cNwgnuav koj txiv hab koj cov tijlaug tub lug txug koj lawm,"},{"bible_id":"1726","chapter_code":"GEN.47","verse_code":"GEN.47.6","label":"6","content":"lub tebchaws Iziv nuav yeej yog puab lub hab. Ca le tso puab nyob rua huv cheebtsaam Nkausees, yog thaaj chaw kws aav zoo tshaaj plawg huv lub tebchaws nuav. Hab yog puab tseem tshuav cov tuabneeg kws muaj peevxwm yug taug tsaj, koj kuas puab ua cov yug kuv tej tsaj txhu hab.\u201d"},{"bible_id":"1726","chapter_code":"GEN.47","verse_code":"GEN.47.7","label":"7","content":"Ces Yauxej txhaj coj nwg txiv Yakhauj moog qha rua Falaus. Yakhauj foom koob moov rua Falaus,"},{"bible_id":"1726","chapter_code":"GEN.47","verse_code":"GEN.47.8","label":"8","content":"hab Falaus nug Yakhauj has tas, \u201cKoj noobnyoog muaj pistsawg xyoo lawm?\u201d"},{"bible_id":"1726","chapter_code":"GEN.47","verse_code":"GEN.47.9","label":"9","content":"Yakhauj teb Falaus has tas, \u201cKuv ua lub neej ncig moog ncig lug tau ib puas peb caug xyoo. Kuv lub neej tuab lu hab ntxhuv sab kawg le, kuv noobnyoog tsi ntev le kuv tej yawmkoob thaus u lawm.\u201d"},{"bible_id":"1726","chapter_code":"GEN.47","verse_code":"GEN.47.10","label":"10","content":"Yakhauj txawm rov foom koob moov rua Falaus hab tawm lug lawm."},{"bible_id":"1726","chapter_code":"GEN.47","verse_code":"GEN.47.11","label":"11","content":"Ces Yauxej tu aav rua nwg txiv hab nwg cov tijlaug nyob huv tebchaws Iziv, muab thaaj aav zoo tshaaj plawg kws nyob ze lub nroog Lamexes rua puab nyob ua puab tug, lawv le Falaus tau has rua Yauxej lawm."},{"bible_id":"1726","chapter_code":"GEN.47","verse_code":"GEN.47.12","label":"12","content":"Yauxej muab zaub mov pub rua nwg txiv, nwg cov tijlaug, hab taagnrho puab tej quaspuj mivnyuas noj."},{"bible_id":"1726","chapter_code":"GEN.47","verse_code":"GEN.47.13","label":"13","content":"Kev tshaib nqhes luj kawg le ua rua txhua qhov chaw tsi muaj mov noj le lawm, ua rua cov tuabneeg Iziv hab cov tuabneeg Kana-aas qaug zug zig vim txujkev tshaib nqhes ntawd."},{"bible_id":"1726","chapter_code":"GEN.47","verse_code":"GEN.47.14","label":"14","content":"Yauxej muab tej nyaj kws cov tuabneeg Iziv hab cov tuabneeg Kana-aas coj tuaj yuav nplej ntawd nqaa taagnrho moog ca rua huv Falaus lub loog huv tuabsi."},{"bible_id":"1726","chapter_code":"GEN.47","verse_code":"GEN.47.15","label":"15","content":"Thaus cov tuabneeg Iziv hab cov tuabneeg Kana-aas siv puab tej nyaj taag lawm, cov tuabneeg Iziv tuaj cuag Yauxej hab has tas, \u201cThov muab mov rua peb noj, tsi xob ca peb tuag tshaib. Thov nrhav kev cawm peb, rua qhov peb tej nyaj taag lawm.\u201d"},{"bible_id":"1726","chapter_code":"GEN.47","verse_code":"GEN.47.16","label":"16","content":"Yauxej teb has tas, \u201cYog mej tej nyaj taag lawm, mej ca le coj mej tej tsaj tuaj, kuv yuav muab nplej pauv.\u201d"},{"bible_id":"1726","chapter_code":"GEN.47","verse_code":"GEN.47.17","label":"17","content":"Yog le ntawd, puab txhaj coj puab tej tsaj tuaj rua Yauxej, Yauxej txhaj muab nplej pauv puab tej neeg, tej yaaj, tej tshis, tej nyuj hab neeg luav. Xyoo ntawd cov pejxeem muab taagnrho puab tej tsaj txhu tuaj pauv Yauxej tej nplej huv tuabsi."},{"bible_id":"1726","chapter_code":"GEN.47","verse_code":"GEN.47.18","label":"18","content":"Xyoo tom qaab puab rov tuaj cuag nwg dlua hab has tas, \u201cTug tswv, peb has tseeb rua koj, peb tsi zais ib yaam dlaabtsi ca hlo le, peb tej nyaj txag los taag hab peb tej tsaj txhu los peb coj tuaj rua koj taag. Peb tsi tshuav ib yaam dlaabtsi yuav coj tuaj rua koj lawm, tsuas yog tshuav peb lub cev hab peb tej teb lawm xwb."},{"bible_id":"1726","chapter_code":"GEN.47","verse_code":"GEN.47.19","label":"19","content":"Thov koj tsi xob ca peb tuag, nrhav kev cawm peb! Tsi xob ca peb tej teb caj quavpoj. Peb muab peb tej teb lug pauv koj tej mov, peb txhaj tau mov noj. Peb zoo sab yuav moog ua Falaus qhev, hab yuav muab peb tej teb rua nwg. Thov pub mov rua peb noj peb txhaj tsi tuag tshaib, hab muab noob qoob rua peb cog, kuas peb tej teb txhaj tsi dlo dlus ca.\u201d"},{"bible_id":"1726","chapter_code":"GEN.47","verse_code":"GEN.47.20","label":"20","content":"Yauxej yuav taagnrho tej teb huv tebchaws Iziv rua Falaus. Txhua tug tuabneeg Iziv puavleej muab teb muag huv tuabsi, rua qhov muaj kev tshaib nqhes heev, hab Falaus tau taagnrho suavdlawg tej teb moog ua nwg tug."},{"bible_id":"1726","chapter_code":"GEN.47","verse_code":"GEN.47.21","label":"21","content":"Yauxej muab cov pejxeem kws nyob huv tebchaws Iziv ua Falaus qhev huv tuabsi."},{"bible_id":"1726","chapter_code":"GEN.47","verse_code":"GEN.47.22","label":"22","content":"Tsuas yog tshuav cov povthawj tej teb, Yauxej txhaj tsi tau yuav. Puab tsi tau muag puab tej teb, rua qhov puab tau noj tau haus tej kws Falaus muab pub rua puab."},{"bible_id":"1726","chapter_code":"GEN.47","verse_code":"GEN.47.23","label":"23","content":"Yauxej has rua cov pejxeem has tas, \u201cNwgnuav kuv tub yuav mej hab mej tej teb ua Falaus tug taag lawm. Ntawm nuav yog tej noob qoob kws muab rua mej, mej ca le nqaa moog tseb rua huv mej tej teb."},{"bible_id":"1726","chapter_code":"GEN.47","verse_code":"GEN.47.24","label":"24","content":"Thaus txug caij sau qoob mej yuavtsum muab ib feem tsib coj tuaj rua Falaus. Dlua le cov, mej muab khaws tseg ca ua noob hab tseg rua mej hab mej cov quaspuj mivnyuas tau noj.\u201d"},{"bible_id":"1726","chapter_code":"GEN.47","verse_code":"GEN.47.25","label":"25","content":"Puab teb has tas, \u201cTug tswv, koj tau ua zoo kawg nkaus rua peb, koj cawm peb txujsa, peb yuav zoo sab hlo moog ua Falaus qhev.\u201d"},{"bible_id":"1726","chapter_code":"GEN.47","verse_code":"GEN.47.26","label":"26","content":"Yog le ntawd, Yauxej txhaj sau ib txuj cai rua lub tebchaws Iziv kuas yuavtsum muab tej qoobloo kws sau tau, ib feem tsib tuaj rua Falaus. Txuj cai nuav cov tuabneeg Iziv tseem coj lug txug naj nub nua. Tsuas yog cov povthawj tej teb, txhaj tsi yog vaajntxwv tug xwb."},{"bible_id":"1726","chapter_code":"GEN.47","verse_code":"GEN.47.27","label":"27","content":"Cov tuabneeg Yixalayees kws nyob huv tebchaws Iziv ntawm cheebtsaam Nkausees, puab npluanuj hab muaj tubki fuamvaam coob kawg le."},{"bible_id":"1726","chapter_code":"GEN.47","verse_code":"GEN.47.28","label":"28","content":"Yakhauj nyob huv tebchaws Iziv tau kaum xyaa xyoo, nwg muaj noobnyoog ib puas hab plaub caug xyaa xyoo."},{"bible_id":"1726","chapter_code":"GEN.47","verse_code":"GEN.47.29","label":"29","content":"Thaus ze lub caij kws nwg yuav tuag, nwg txawm hu nwg tug tub Yauxej tuaj cuag nwg hab has tas, \u201cMuab koj ob txhais teg tso rua huv kuv ceg puabtais  hab coglug tseg has tas, koj yuav tsi muab kuv log rua huv tebchaws Iziv nuav le."},{"bible_id":"1726","chapter_code":"GEN.47","verse_code":"GEN.47.30","label":"30","content":"Thaus kuv tuag, koj yuavtsum coj kuv lub cev tawm huv tebchaws Iziv nuav moog log nrug kuv cov yawmkoob ua ke.\u201d Yauxej teb has tas, \u201cTxiv, kuv yuav ua lawv le koj has ntaag.\u201d"},{"bible_id":"1726","chapter_code":"GEN.47","verse_code":"GEN.47.31","label":"31","content":"Yakhauj has tas, \u201cKoj ca le coglug rua kuv has tas, koj yuav ua le kuv has.\u201d Yauxej txawm coglug rua nwg, ces Yakhauj ca le ua Vaajtswv tsaug sau nwg txaaj."},{"bible_id":"1726","chapter_code":"GEN.48","verse_code":"GEN.48.1","label":"1","content":"Tom qaab ntawd muaj tuabneeg moog qha rua Yauxej has tas, nwg txiv mob nyaav heev. Yauxej txhaj coj nwg ob tug tub kws yog Manaxes hab Efalayees moog saib nwg txiv Yakhauj."},{"bible_id":"1726","chapter_code":"GEN.48","verse_code":"GEN.48.2","label":"2","content":"Thaus muaj tuabneeg moog qha rua Yakhauj paub has tas, nwg tug tub Yauxej tuaj saib nwg, nwg txhaj ua tag sawv sau txaaj lug nyob quastsawg."},{"bible_id":"1726","chapter_code":"GEN.48","verse_code":"GEN.48.3","label":"3","content":"Yakhauj has rua Yauxej has tas, \u201cVaajtswv tug kws muaj fwjchim luj kawg nkaus tau tshwm lug rua kuv pum peg lub nroog Luxes kws nyob huv tebchaws Kana-aas hab foom koob moov rua kuv."},{"bible_id":"1726","chapter_code":"GEN.48","verse_code":"GEN.48.4","label":"4","content":"Vaajtswv has rua kuv tas, \u2018Kuv yuav pub rua koj muaj tubki coob, koj cov xeebntxwv yuav fuamvaam moog ua ntau tsaav tuabneeg, kuv yuav muab lub tebchaws nuav pub rua koj cov xeebntxwv nyob ua puab tug moog ibtxhis le.\u2019 \u201d"},{"bible_id":"1726","chapter_code":"GEN.48","verse_code":"GEN.48.5","label":"5","content":"Yakhauj rov has rua Yauxej has tas, \u201cKoj ob tug tub kws yog Efalayees hab Manaxes kws yug ua ntej kuv lug nyob huv tebchaws Iziv nuav, obtug puavleej yog kuv tubki ib yaam le Lunpees hab Xime-oos obtug ntaag."},{"bible_id":"1726","chapter_code":"GEN.48","verse_code":"GEN.48.6","label":"6","content":"Yog koj tseem muaj tub ntxiv, puab yuav tsi yog kuv cov tub lawm. Tej qubtxeeg qubteg kws puab yuav tau txais yog lug ntawm Efalayees hab Manaxes obtug lawm xwb."},{"bible_id":"1726","chapter_code":"GEN.48","verse_code":"GEN.48.7","label":"7","content":"Thaus kuv rov peg tebchaws Mexuputamias lug, koj nam Laxees tau tuag rua huv tebchaws Kana-aas, tsi dleb ntawm Efalates, mas ua rua kuv tau kev quaj ntsuag, kuv txhaj muab nwg log rua ntawm ntug kev kws moog rua huv lub zog Efalates.\u201d (Nwgnuav yog lub nroog Npelehees.)"},{"bible_id":"1726","chapter_code":"GEN.48","verse_code":"GEN.48.8","label":"8","content":"Thaus Yakhauj pum Yauxej ob tug tub, nwg nug has tas, \u201cOb tug tub nuav yog leejtwg?\u201d"},{"bible_id":"1726","chapter_code":"GEN.48","verse_code":"GEN.48.9","label":"9","content":"Yauxej teb has tas, \u201cOb tug tub nuav yog kuv ob tug tub kws Vaajtswv muab pub rua kuv huv lub tebchaws Iziv nuav ntaag.\u201d Yakhauj txawm has tas, \u201cCoj obtug lug rua kuv saib, kuv yuav foom koob moov rua obtug.\u201d"},{"bible_id":"1726","chapter_code":"GEN.48","verse_code":"GEN.48.10","label":"10","content":"Rua qhov Yakhauj noobnyoog laug heev lawm, nwg ob lub qhovmuag plooj hab pum kev tsi tseeb pistsawg. Yauxej txhaj coj Yauxej ob tug tub lug rua Yakhauj saib, Yakhauj txhaj puag nkaus hab nwj obtug."},{"bible_id":"1726","chapter_code":"GEN.48","verse_code":"GEN.48.11","label":"11","content":"Yakhauj has rua Yauxej tas, \u201cKuv tsi xaav has tas, kuv yuav rov pum koj lub ntsejmuag ib zag ntxiv le, tabsis nwgnuav Vaajtswv tub pub kuv pum koj cov mivnyuas lawm hab.\u201d"},{"bible_id":"1726","chapter_code":"GEN.48","verse_code":"GEN.48.12","label":"12","content":"Ces Yauxej txhaj tsaws obtug ntawm Yakhauj xubndlag lug, Yauxej txhus caug ndlua nyo hau ua ntsejmuag ti nkaus huv aav pe Yakhauj."},{"bible_id":"1726","chapter_code":"GEN.48","verse_code":"GEN.48.13","label":"13","content":"Yauxej tuav nwg ob tug tub teg moog cuag nwg txiv. Yauxej saab teg xis tuav Efalayees teg moog rua Yakhauj saab teg txhumphem, hab nwg saab teg txhumphem tuav Manaxes teg rua Yakhauj saab teg xis."},{"bible_id":"1726","chapter_code":"GEN.48","verse_code":"GEN.48.14","label":"14","content":"Tabsis Yakhauj muab nwg ob txhais teg sis qhab, nwg cev nwg saab teg xis moog tuav Efalayees kws yog tug kwv lub taubhau, hab nwg cev nwg saab teg txhumphem moog tuav Manaxes kws yog tug tijlaug lub taubhau."},{"bible_id":"1726","chapter_code":"GEN.48","verse_code":"GEN.48.15","label":"15","content":"Ces Yakhauj txawm foom koob moov rua Yauxej le nuav. \u201cThov Vaajtswv tug kws kuv yawmkoob Anplahaas hab kuv txiv Ixaj pehawm, foom koob moov rua ob tug mivtub nuav! Thov Vaajtswv tug kws coj kuv txuj hauv kev lug txug naj nub nua, foom koob moov rua obtug!"},{"bible_id":"1726","chapter_code":"GEN.48","verse_code":"GEN.48.16","label":"16","content":"Thov tug timtswv ceebtsheej kws nwg tau cawm kuv dlim ntawm tej kev ntxhuv sab, foom koob moov rua obtug! Thov kuas kuv lub npe, kuv yawm Anplahaas lub npe hab kuv txiv Ixaj lub npe nyob nrug ob tug tub nuav moog! Thov kuas obtug muaj tubki hab xeebntxwv fuamvaam ua ib tsaav tuabneeg coob.\u201d"},{"bible_id":"1726","chapter_code":"GEN.48","verse_code":"GEN.48.17","label":"17","content":"Yauxej ntxhuv sab heev thaus nwg pum nwg txiv muab nwg txiv saab teg xis tso rua sau Efalayees taubhau, yog le ntawd, nwg txhaj tshem nwg txiv txhais teg sau Efalayees taubhau moog tso rua sau Manaxes taubhau."},{"bible_id":"1726","chapter_code":"GEN.48","verse_code":"GEN.48.18","label":"18","content":"Yauxej has rua Yakhauj has tas, \u201cTxiv, ua le ko tsi yog lawm. Tug nuav yog tug tub hlub, tso koj txhais teg xis rua sau nwg taubhau.\u201d"},{"bible_id":"1726","chapter_code":"GEN.48","verse_code":"GEN.48.19","label":"19","content":"Yakhauj tsi kaam, nwg has tas, \u201cTub, kuv paub lawm, kuv paub zoo. Manaxes cov xeebntxwv yuav fuamvaam coob hab ua ib tsaav tuabneeg tseemceeb. Tabsis nwg tug kwv yuav tau ua tuabneeg tseemceeb dlua tug tijlaug, hab nwg tej xeebntxwv tseem yuav fuamvaam coob hab ua ntau tsaav tuabneeg.\u201d"},{"bible_id":"1726","chapter_code":"GEN.48","verse_code":"GEN.48.20","label":"20","content":"Yog le ntawd, nub ntawd Yakhauj txhaj foom koob moov rua obtug has tas, \u201cYog cov Yixalayees foom koob moov rua ib tug twg, puab yuavtsum tuav meb ob lub npe. Puab yuav has tas, \u2018Thov Vaajtswv foom koob moov rua koj lawv le nwg tau foom rua Efalayees hab Manaxes obtug.\u2019 \u201d Qhov kws Yakhauj ua le nuav tub yog nwg muab Efalayees tso ua Manaxes ntej."},{"bible_id":"1726","chapter_code":"GEN.48","verse_code":"GEN.48.21","label":"21","content":"Ces Yakhauj has rua Yauxej has tas, \u201cKoj tub pum lawm has tas, kuv tub yuav tuag, tabsis Vaajtswv yuav nrug nraim koj nyob hab yuav coj koj rov qaab moog nyob peg koj tej yawmkoob lub tebchaws."},{"bible_id":"1726","chapter_code":"GEN.48","verse_code":"GEN.48.22","label":"22","content":"Kuv yuav muab lub nroog Sekhees, cheebtsaam kws zoo ua noj ua haus kws kuv nqaa ntaaj nqaa neev moog txeeb tau ntawm cov tuabneeg Amaules teg lug, pub rua koj ua koj tug, kuv tsi pub rua koj cov tijlaug.\u201d"},{"bible_id":"1726","chapter_code":"GEN.49","verse_code":"GEN.49.1","label":"1","content":"Yakhauj hu taagnrho nwg cov tub lug cuag nwg hab has rua puab tas, \u201cMej suavdlawg lug nyob ua ib pawg rua ntawm nuav, kuv yuav pav tej xwmtxheej kws yuav tshwm lug rua mej lub neej yaav tom ntej nuav rua mej noog:"},{"bible_id":"1726","chapter_code":"GEN.49","verse_code":"GEN.49.2","label":"2","content":"\u201cYakhauj cov tub, mej sau zog lug ua ib pawg hab noog kuv has. Ca le noog mej txiv Yixalayees tej lug ntuag."},{"bible_id":"1726","chapter_code":"GEN.49","verse_code":"GEN.49.3","label":"3","content":"\u201cKuv tug tub hlub Lunpees, koj yog kuv lub zug hab yog kuv thawj cov roj ntshaa thaus kuv tseem hluas, yog tug kws muaj sab tawv hab muaj zug tshaaj plawg kuv cov tub huv tuabsi."},{"bible_id":"1726","chapter_code":"GEN.49","verse_code":"GEN.49.4","label":"4","content":"Koj nyob tsi tswm ib yaam nkaus le dlej ndlaas, hab koj tsi yog tug kws tseemceeb npaum cov, rua qhov koj tau nce txaaj moog nrug kuv tug nam yau pw, hab koj ua tsi huv rua koj txiv lub txaaj lawm."},{"bible_id":"1726","chapter_code":"GEN.49","verse_code":"GEN.49.5","label":"5","content":"\u201cXime-oos hab Levis yog ob tug kwvtij. Obtug siv ntaaj siv rag moog txob tau plaub tau ntug."},{"bible_id":"1726","chapter_code":"GEN.49","verse_code":"GEN.49.6","label":"6","content":"Kuv yuav tsi koom nrug obtug saablaaj, lossis tsi koom nrug obtug ua paab ua pawg, rua qhov obtug tua tuabneeg thaus obtug chim sab, hab obtug pheej muab tej nyuj txu leeg rawg ua si."},{"bible_id":"1726","chapter_code":"GEN.49","verse_code":"GEN.49.7","label":"7","content":"Obtug tej kev ua nruj ua tsiv yuav raug lug foom tsi zoo, rua qhov obtug tsi muaj kev hlub, hab obtug txujkev nruj tsiv txhaj raug foom tsi zoo. Kuv yuav ua kuas obtug tawg tsiv moog nyob thoob plawg lub tebchaws Yixalayees. Obtug yuav tawg tsiv moog nrug cov Yixalayees nyob sis xyaw ntsuav."},{"bible_id":"1726","chapter_code":"GEN.49","verse_code":"GEN.49.8","label":"8","content":"\u201cYudas, koj cov tijlaug yuav qhuas koj, Koj yuav tuav rawv koj cov yeebncuab cejdlaab. Koj cov kwvtij yuav qhau cev hlo pe koj ntawm koj xubndlag."},{"bible_id":"1726","chapter_code":"GEN.49","verse_code":"GEN.49.9","label":"9","content":"Yudas zoo nkaus le tug mivnyuas tsuv ntxhuav, Nwg tum tsaj noj hab rov qaab lug rua ntawm nwg lub qhov tsua, Qhau cev hlo pw xyaab leeg. Tsi muaj leeg twg muaj cuabkaav moog tsaa nwg."},{"bible_id":"1726","chapter_code":"GEN.49","verse_code":"GEN.49.10","label":"10","content":"Yudas yuav tuav rawv vaajntxwv tug cwj, hab nwg cov xeebntxwv yog cov tswj teb kaav chaw moog txug thaus tug muaj fwjchim lug kaav txhua tsaav tuabneeg yuav nqaa khoom tuaj pub rua nwg, puab fwm nwg hab noog nwg lug."},{"bible_id":"1726","chapter_code":"GEN.49","verse_code":"GEN.49.11","label":"11","content":"Nwg muab nwg tug mivnyuas neeg luav khi kag rua ntawm tsob txiv maab, Yog tsob txiv maab kws zoo hab txi txiv ncw tshaaj plawg le, Nwg muab tej kua txiv maab kws lab cuag ntshaav lug ntxhua nwg tej khaub dluag."},{"bible_id":"1726","chapter_code":"GEN.49","verse_code":"GEN.49.12","label":"12","content":"Nwg ob lub qhovmuag nce ntshaav lab ploog tub yog vim haus cawv txiv maab, nwg tej nav dlawb paug tub yog nwg haus kua mig."},{"bible_id":"1726","chapter_code":"GEN.49","verse_code":"GEN.49.13","label":"13","content":"\u201cXenpuloos yuav nyob ntawm ntug havtxwv. Nwg saab ntug dlej yuav ua qhov chaw nreg nkoj, nwg nrim dlej nrim aav yuav dlaav moog ti nkaus lub nroog Xidoos."},{"bible_id":"1726","chapter_code":"GEN.49","verse_code":"GEN.49.14","label":"14","content":"\u201cIxakhas yog tug neeg luav kws muaj zug heev, nwg qhau cev cug nraa."},{"bible_id":"1726","chapter_code":"GEN.49","verse_code":"GEN.49.15","label":"15","content":"Tabsis nwg pum lub chaw su zoo nkauj kawg nkaus hab lub tebchaws kws nyob kaaj sab lug. Yog le ntawd, nwg txhaj cug nrausqaum tog thauj nraa hab zoo sab hlo ua num nyaav ib yaam le tug qhev."},{"bible_id":"1726","chapter_code":"GEN.49","verse_code":"GEN.49.16","label":"16","content":"\u201cDaas yuav tau ua tug thawj kaav nwg cov pejxeem. Puab yuav zoo ib yaam le lwm xeem Yixalayees hab."},{"bible_id":"1726","chapter_code":"GEN.49","verse_code":"GEN.49.17","label":"17","content":"Daas yog tug naab kws nyob rawv ntawm ntug kev, tug naab muaj taug kws zuv rawv ntawm ntug kev, tog rawv tum neeg laujtaws, kuas tug tuabneeg kws caij poob dlhau plawg rua tom qaab."},{"bible_id":"1726","chapter_code":"GEN.49","verse_code":"GEN.49.18","label":"18","content":"\u201cTug TSWV, kuv naj nub tog koj txujkev cawm dlim."},{"bible_id":"1726","chapter_code":"GEN.49","verse_code":"GEN.49.19","label":"19","content":"\u201cKhas yuav raug tej tubsaab muab hlua nplawm, Tabsis nwg yuav tig tau rov qaab lug caum tubsaab."},{"bible_id":"1726","chapter_code":"GEN.49","verse_code":"GEN.49.20","label":"20","content":"\u201cAseles tej teb yuav zoo qoobloo heev, Nwg yuav npaaj tej zaub mov kws zoo rua vaajntxwv."},{"bible_id":"1726","chapter_code":"GEN.49","verse_code":"GEN.49.21","label":"21","content":"\u201cNathalis yog tug maum muaslwj kws dlha ywj sab ywj ntsws, Nwg yug tau tej tug mivnyuas muaslwj, zoo nkauj ntxim hlub heev."},{"bible_id":"1726","chapter_code":"GEN.49","verse_code":"GEN.49.22","label":"22","content":"\u201cYauxej yog tsob ntoo kws cog rua ntawm ntug dlej, Txi txiv ncw ceg nthuav dlauv nab dlhau tej ntsaa laajkaab rua saab nrau."},{"bible_id":"1726","chapter_code":"GEN.49","verse_code":"GEN.49.23","label":"23","content":"Nwg cov yeebncuab siv zug ntsog ntaus hab nqaa puab tej neevnti hab xub vug caum nwg qaab."},{"bible_id":"1726","chapter_code":"GEN.49","verse_code":"GEN.49.24","label":"24","content":"Tabsis nwg raab neevnti tseem nyob ruaj khov kho, Hab nwg ob txhais npaab muaj zug heev lug ntawm Yakhauj tug Vaajtswv lub fwjchim kws luj kawg nkaus, lug ntawm tug Tswv Yug Yaaj, hab tug tsomkwm cov Yixalayees."},{"bible_id":"1726","chapter_code":"GEN.49","verse_code":"GEN.49.25","label":"25","content":"Tub yog koj txiv tug Vaajtswv ua tug paab koj ntaag, Vaajtswv tug kws muaj fwjchim luj kawg nkaus, nwg foom koob moov rua koj, tso koob moov nrug naag lug sau ntuj lug, hab muaj dlej puv huv nruab tivtxwv tuaj rua sau npoo aav nuav, tau koob moov lug ntawm nam plaab hab nam mig."},{"bible_id":"1726","chapter_code":"GEN.49","verse_code":"GEN.49.26","label":"26","content":"Koj txiv tej koob moov muaj nqes tshaaj tej hauv roob kws ibtxwm nyob thaus u lug lawm tej koob moov, zoo dlua tej kev kaaj sab lug kws lug ntawm tej hauv roob kws nyob moog ibtxhis. Thov kuas tej koob moov nuav nyob rawv sau Yauxej taubhau, Nyob rawv sau tug kws raug cais ntawm nwg cov tijlaug moog lawm lub hauvplaj."},{"bible_id":"1726","chapter_code":"GEN.49","verse_code":"GEN.49.27","label":"27","content":"\u201cNpeenyamees zoo ib yaam le tug maa kws nyaum heev. Nwg naj taagkig hab naj mo tum tau tsaj lug noj.\u201d"},{"bible_id":"1726","chapter_code":"GEN.49","verse_code":"GEN.49.28","label":"28","content":"Cov tuabneeg kws has taag lug sau nuav, yog kaum ob xeem Yixalayees, hab yog tej lug kws puab txiv has rua puab thaus nwg foom koob moov tseg rua puab, nwg foom koob moov kuas tsimnyog rua nwg txhua tug tub."},{"bible_id":"1726","chapter_code":"GEN.49","verse_code":"GEN.49.29","label":"29","content":"Yakhauj has rua nwg cov tub has tas, \u201cNwgnuav kuv yuav tso mej tseg moog nrug kuv cov tuabneeg kws tuag ua ntej lawm nyob. Thaus kuv tuag lawm, mej yuavtsum kwv kuv moog log nrug kuv cov yawmkoob huv lub qhov tsua kws nyob huv Efaloos kws yog tug tuabneeg Hitis thaaj teb"},{"bible_id":"1726","chapter_code":"GEN.49","verse_code":"GEN.49.30","label":"30","content":"kws nyob huv Makhepelas ze rua ntawm Maales saab nubtuaj huv tebchaws Kana-aas. Anplahaas yuav lub qhov tsua hab thaaj teb nuav ntawm Efaloos lug ua chaw log tuag."},{"bible_id":"1726","chapter_code":"GEN.49","verse_code":"GEN.49.31","label":"31","content":"Qhov chaw nuav yog qhov kws puab log Anplahaas hab Xalas kws yog nwg tug quaspuj; Qhov chaw nuav yog qhov chaw kws puab log Ixaj hab Lenpekas kws yog nwg tug quaspuj hab yog qhov chaw kws kuv log Le-as rua huv lawm."},{"bible_id":"1726","chapter_code":"GEN.49","verse_code":"GEN.49.32","label":"32","content":"Thaaj teb hab lub qhov tsua nuav yog yuav ntawm cov tuabneeg Hitis lug. Mej coj kuv moog log rua huv.\u201d"},{"bible_id":"1726","chapter_code":"GEN.49","verse_code":"GEN.49.33","label":"33","content":"Thaus Yakhauj qha txhua yaam rua nwg cov tub taag lawm, nwg rov qhau cev pw hab tu sav nrho lawm."},{"bible_id":"1726","chapter_code":"GEN.50","verse_code":"GEN.50.1","label":"1","content":"Yauxej puag nkaus nwg txiv quaj hab nwj kag nwg txiv lub ntsejmuag."},{"bible_id":"1726","chapter_code":"GEN.50","verse_code":"GEN.50.2","label":"2","content":"Ces Yauxej txhaj has rua cov kws tshuaj lug tu hab muab tshuaj pleev nwg txiv lub cev."},{"bible_id":"1726","chapter_code":"GEN.50","verse_code":"GEN.50.3","label":"3","content":"Puab txhaj muab tshuaj pleev hab tu ntshis nwg txiv lub cev tau plaub caug nub kuas tsi xob lwj. Cov tuabneeg Iziv tuaj nrug paam hab quaj nyav Yakhauj tau xyaa caum nub."},{"bible_id":"1726","chapter_code":"GEN.50","verse_code":"GEN.50.4","label":"4","content":"Thaus dlhau xyaa caum nub ntawd lawm, Yauxej has rua Falaus cov numtswv has tas, \u201cThov mej paab coj kuv cov lug nuav moog has rua Falaus has tas,"},{"bible_id":"1726","chapter_code":"GEN.50","verse_code":"GEN.50.5","label":"5","content":"\u2018Thaus kws kuv txiv yuav tuag, nwg kuas kuv coglug rua nwg has tas, kuv yuavtsum coj nwg moog log rua huv lub qhov ntxaa kws nwg tub npaaj tseg rua nwg nyob peg tebchaws Kana-aas lawm. Mas thov Falaus ca kuv coj kuv txiv moog log taag kuv maam rov qaab lug.\u2019 \u201d"},{"bible_id":"1726","chapter_code":"GEN.50","verse_code":"GEN.50.6","label":"6","content":"Falaus teb has tas, \u201cKoj ca le coj koj txiv moog log lawv le koj tau coglug tseg rua nwg lawm.\u201d"},{"bible_id":"1726","chapter_code":"GEN.50","verse_code":"GEN.50.7","label":"7","content":"Ces Yauxej txhaj coj nwg txiv moog log. Taagnrho Falaus cov numtswv, cov kev txwj quas laug kws tu plaub ntug, hab cov thawjcoj huv tebchaws Iziv puavleej nrug Yauxej moog."},{"bible_id":"1726","chapter_code":"GEN.50","verse_code":"GEN.50.8","label":"8","content":"Yauxej tsev tuabneeg, nwg cov tijlaug tsev tuabneeg, hab nwg txiv tsev tuabneeg puavleej nrug nwg coj nwg txiv lub cev moog log, tsuas tseg puab tej mivnyuas, tej yaaj, tej tshis hab tej nyuj nyob huv cheebtsaam Nkausees xwb."},{"bible_id":"1726","chapter_code":"GEN.50","verse_code":"GEN.50.9","label":"9","content":"Cov tuabneeg kws caij tsheb neeg hab cov tubrog caij neeg nrug Yauxej puab moog coob kawg le."},{"bible_id":"1726","chapter_code":"GEN.50","verse_code":"GEN.50.10","label":"10","content":"Thaus puab moog txug ntawm lub tshaav ntaus nplej Athas kws nyob saab nubtuaj ntawm tug Dlej Yauladees, puab suavdlawg quaj nyav hab paam Yauxej txiv lawv le kevcai tau xyaa nub."},{"bible_id":"1726","chapter_code":"GEN.50","verse_code":"GEN.50.11","label":"11","content":"Thaus cov tuabneeg Kana-aas pum cov tuabneeg nuav tuaj quaj nyav ntawm lub tshaav ntaus nplej Athas puab has tas, \u201cCov tuabneeg Iziv lub nteeg tuag nuav yog lub nam nteeg kws luj kawg le.!\u201d Tub yog vim le nuav txhaj tis npe rua thaaj chaw ntawd hu ua Anpees Mixalayees."},{"bible_id":"1726","chapter_code":"GEN.50","verse_code":"GEN.50.12","label":"12","content":"Yakhauj cov tub tau ua lawv le kws Yakhauj tau has tseg rua puab lawm,"},{"bible_id":"1726","chapter_code":"GEN.50","verse_code":"GEN.50.13","label":"13","content":"Puab txhaj kwv puab txiv moog peg tebchaws Kana-aas, hab muab log rua huv lub qhov tsua kws nyob huv Makhepelas thaaj teb kws nyob ntawm Maales saab nubtuaj kws Anplahaas yuav ntawm Efaloos kws yog tug tuabneeg Hitis lug ca ua chaw log tuag."},{"bible_id":"1726","chapter_code":"GEN.50","verse_code":"GEN.50.14","label":"14","content":"Tom qaab kws Yauxej muab nwg txiv log taag lawm, nwg nrug nwg cov tijlaug hab cov tuabneeg kws nrug nwg moog ntawd, rov qaab lug rua nraag tebchaws Iziv lawm."},{"bible_id":"1726","chapter_code":"GEN.50","verse_code":"GEN.50.15","label":"15","content":"Tom qaab kws puab txiv tuag lawm, Yauxej cov tijlaug has tas, \u201cPeb yuav ua le caag, yog Yauxej tseem ntxub peb hab ua phem pauj tej kev phem kws peb tau ua rua nwg lawm?\u201d"},{"bible_id":"1726","chapter_code":"GEN.50","verse_code":"GEN.50.16","label":"16","content":"Yog le ntawd, puab txhaj tso tuabneeg moog has rua Yauxej le nuav tas, \u201cUa ntej kws peb txiv tuag,"},{"bible_id":"1726","chapter_code":"GEN.50","verse_code":"GEN.50.17","label":"17","content":"nwg has kuas peb tuaj has rua koj tas, \u2018Thov koj zaam koj cov tijlaug tej kev txhum kws puab tau ua rua koj lawm.\u2019 Mas nwgnuav thov koj zaam txim rua peb cov kws yog koj txiv tug Vaajtswv cov tubkhai hab tej kws peb tau ua taag lug lawm.\u201d Yauxej quaj heev thaus nwg nov dlheev tej lug nuav."},{"bible_id":"1726","chapter_code":"GEN.50","verse_code":"GEN.50.18","label":"18","content":"Ces Yauxej cov tijlaug txawm ua ke tuaj cuag Yauxej hab qhau cev hlo ntawm nwg xubndlag pe nwg. Puab has tas, \u201cPeb suavdlawg yog koj cov tubqhe.\u201d"},{"bible_id":"1726","chapter_code":"GEN.50","verse_code":"GEN.50.19","label":"19","content":"Yauxej has rua puab tas, \u201cMej tsi xob ntshai, kuv tsi muaj cuabkaav tsaav kuv lub fwjchim kuas luj dlua Vaajtswv?"},{"bible_id":"1726","chapter_code":"GEN.50","verse_code":"GEN.50.20","label":"20","content":"Mej tau tuavhuv ua phem rua kuv lawm tag, tabsis Vaajtswv tau muab qhov phem ntawd hloov ua qhov zoo, ua le ntawd txhaj cawm tau coob leej txujsa, ib yaam le mej pum nub nua ntaag."},{"bible_id":"1726","chapter_code":"GEN.50","verse_code":"GEN.50.21","label":"21","content":"Mej cov ua tij tsi xob ntshai. Kuv yuav ua tug saib mej hab mej tej mivnyuas.\u201d Yog le ntawd, Yauxej txhaj ntuag puab ntawm lub sab dlawb paug hab ua rua puab kaaj sab ua neej."},{"bible_id":"1726","chapter_code":"GEN.50","verse_code":"GEN.50.22","label":"22","content":"Yauxej ua neej nrug nwg txiv tsev tuabneeg nyob huv tebchaws Iziv, Yauxej muaj noobnyoog ib puas kaum xyoo nwg maam le tuag."},{"bible_id":"1726","chapter_code":"GEN.50","verse_code":"GEN.50.23","label":"23","content":"Nwg ua neej nyob txug thaus nwg pum Efalayees cov mivnyuas hab cov xeebntxwv huv tuabsi. Hab nwg tseem nyob moog txug thaus kws nwg pum Manaxes tug tub Makhis cov mivnyuas lawm hab."},{"bible_id":"1726","chapter_code":"GEN.50","verse_code":"GEN.50.24","label":"24","content":"Nwg has rua nwg cov kwvtij has tas, \u201cTshuav tsi ntev kuv tub yuav tuag, tabsis Vaajtswv yuav ua tug tsomkwm mej hab coj mej tawm huv lub tebchaws nuav moog rua peg lub tebchaws kws nwg tau coglug tseg has tas, nwg yuav muab pub rua Anplahaas, Ixaj hab Yakhauj puab.\u201d"},{"bible_id":"1726","chapter_code":"GEN.50","verse_code":"GEN.50.25","label":"25","content":"Ces Yauxej has kuas cov Yixalayees coglug rua nwg has tas, \u201cMej coglug tseg rua kuv, yog thaus twg Vaajtswv coj mej moog peg tebchaws Kana-aas, mej yuavtsum nqaa kuv cov pobtxhaa nrug mej moog hab.\u201d"},{"bible_id":"1726","chapter_code":"GEN.50","verse_code":"GEN.50.26","label":"26","content":"Yauxej tuag huv tebchaws Iziv thaus nwg muaj noobnyoog ib puas kaum xyoo. Puab muab tshuaj pleev nwg lub cev hab muab tso rua huv hleb tseg."}]