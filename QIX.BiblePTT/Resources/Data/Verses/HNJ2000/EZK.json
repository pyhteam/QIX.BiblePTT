[{"bible_id":"1726","chapter_code":"EZK.1","verse_code":"EZK.1.1","label":"1","content":"Lub plaub hlis ntuj nub xab tsib xyoo peb caug,  kuv yog Npuxis tug tub Exekees kws ua povthawj, kuv tau nrug cov Yudas kws raug nteg coj moog nyob ntawm tug Dlej Khenpales huv lub nroog Npanpiloos. Ntuj txawm qheb ces kuv ua ywgtoog pum Vaajtswv lug qha rua kuv."},{"bible_id":"1726","chapter_code":"EZK.1","verse_code":"EZK.1.2","label":"2","content":"(Yog xyoo tsib kws Vaajntxwv Yehauyakhees raug luas nteg coj moog)."},{"bible_id":"1726","chapter_code":"EZK.1","verse_code":"EZK.1.3","label":"3","content":"Thaus kuv nyob huv lub nroog Npanpiloos kws nyob ntawm tug ntug Dlej Khenpales, kuv nov tug TSWV lug has rua kuv hab nwg lub fwjchim lug kaav hlo kuv."},{"bible_id":"1726","chapter_code":"EZK.1","verse_code":"EZK.1.4","label":"4","content":"Kuv tsaa muag saib rua sau, kuv pum muaj naag xub naag cua lug saab qaumteb lug. Muaj tsaglig xub cig laim quas lag huv ib tauv fuab kws luj luj tuaj, hab lub ntuj kws nyob puagncig tauv fuab ntawd los ci ntsaa ab. Nyob rua huv cov tsaglig xub ntawd, muaj ib yaam ci zoo le tooj dlaag."},{"bible_id":"1726","chapter_code":"EZK.1","verse_code":"EZK.1.5","label":"5","content":"Nyob rua huv cov naag xub naag cua ntawd, kuv pum plaub tug qhelunpees zoo ib yaam le tuabneeg."},{"bible_id":"1726","chapter_code":"EZK.1","verse_code":"EZK.1.6","label":"6","content":"Tabsis ib tug qhelunpees twg muaj plaub lub ntsejmuag hab plaub phob tis."},{"bible_id":"1726","chapter_code":"EZK.1","verse_code":"EZK.1.7","label":"7","content":"Puab tej teg taw yag quas leeg hab muaj rau zoo ib yaam le rau nyuj, puab ci ib yaam le tej tooj dlaag kws luas muab txhuam tau lawm."},{"bible_id":"1726","chapter_code":"EZK.1","verse_code":"EZK.1.8","label":"8","content":"Dlua le ntawd, ib tug qhelunpees twg muaj plaub txhais teg zoo le teg tuabneeg, ib txhais teg nyob rua huv qaab ib phob tis. Hab cov qhelunpees ntawd cov ntsejmuag hab cov koojtis zoo le nuav:"},{"bible_id":"1726","chapter_code":"EZK.1","verse_code":"EZK.1.9","label":"9","content":"Txhua tug qhelunpees nthuav tis tuaj sis twb ua ib lub vaajvoog plaub ceg kaum. Thaus puab moog kev, puab moog ua ib paab tsi tig le."},{"bible_id":"1726","chapter_code":"EZK.1","verse_code":"EZK.1.10","label":"10","content":"Cov qhelunpees ntawd txhua tug puavleej muaj plaub lub ntsejmuag kws zoo tsi sis thooj. Lub ntsejmuag kws zoo le tuabneeg nyob tom hauv ntej, lub ntsejmuag kws zoo le tsuv ntxhuav nyob saab xis, lub ntsejmuag kws zoo le tug txiv nyuj nyob saab txhumphem hab lub ntsejmuag kws zoo le tug dlaav nyob tom qaab."},{"bible_id":"1726","chapter_code":"EZK.1","verse_code":"EZK.1.11","label":"11","content":"Ib tug qhelunpees twg nthuav ob phob tis  tsaa rua sau, tug tom qaab nthuav tis moog twb tug tom ntej phob tis. Hab muaj dlua ob phob tis dlauv npug lub cev."},{"bible_id":"1726","chapter_code":"EZK.1","verse_code":"EZK.1.12","label":"12","content":"Txhua tug qhelunpees twg muaj plaub lub ntsejmuag rua plaub saab. Cov qhelunpees ntawd yuav moog rua saab twg los yeej moog tau lawv le puab xaav tsi taag yuav tig cev le."},{"bible_id":"1726","chapter_code":"EZK.1","verse_code":"EZK.1.13","label":"13","content":"Nyob huv  cov qhelunpees muaj dlua ib yaam zoo le teg tsau kws cig laam lug moog moog lug lug. Cov nplaim tawg ntawd yaa tej ntshuas lab pis vog ib yaam le tsaglig xub tawm tuaj."},{"bible_id":"1726","chapter_code":"EZK.1","verse_code":"EZK.1.14","label":"14","content":"Cov qhelunpees ntawd txaav moog moog lug lug ceev cuag tsaglig xub laim."},{"bible_id":"1726","chapter_code":"EZK.1","verse_code":"EZK.1.15","label":"15","content":"Thaus kuv tseem saib ntsoov plaub tug qhelunpees ntawd, kuv pum ib tug qhelunpees twg muaj ib lub lug nyob ntawm ib saab,  cov lug ntawd puavleej chwv aav."},{"bible_id":"1726","chapter_code":"EZK.1","verse_code":"EZK.1.16","label":"16","content":"Plaub lub lug ntawd zoo ib yaam nkaus, cov lug ntawd ci ib yaam le tej qai zeb muaj nqes; hab ib lub lug twg tseem muaj dlua ib lub lug kws nyob rua ntawm ceg kaum saab xis."},{"bible_id":"1726","chapter_code":"EZK.1","verse_code":"EZK.1.17","label":"17","content":"Cov lug ntawd txhaj ndlog tau moog rua txhua phaab."},{"bible_id":"1726","chapter_code":"EZK.1","verse_code":"EZK.1.18","label":"18","content":"Muaj qhovmuag nyob thoob plawg cov lug ntawd tej npoo."},{"bible_id":"1726","chapter_code":"EZK.1","verse_code":"EZK.1.19","label":"19","content":"Thaus twg cov qhelunpees ntawd moog kev, ces cov lug ntawd txawm ndlog moog hab, yog cov qhelunpees ntawd yaa moog sab, cov lug ntawd nqaa sab hab."},{"bible_id":"1726","chapter_code":"EZK.1","verse_code":"EZK.1.20","label":"20","content":"Cov qhelunpees ntawd xaav moog qhov twg los puab yeej moog tau, hab cov lug ndlog lawv le cov qhelunpees ntawd, rua qhov cov qhelunpees yog cov kws tswj cov lug ntawd."},{"bible_id":"1726","chapter_code":"EZK.1","verse_code":"EZK.1.21","label":"21","content":"Thaus twg cov qhelunpees ntawd moog kev, nreg lossis yaa sab rua sau nruab ntug, cov lug yeej moog lawv nraim le cov qhelunpees ntawd."},{"bible_id":"1726","chapter_code":"EZK.1","verse_code":"EZK.1.22","label":"22","content":"Nyob ntawm cov qhelunpees taubhau rua sau, muaj ib yaam nthuav zoo le lub tsev kheej kws muab cov qai zeb muaj nqes ci ci ua."},{"bible_id":"1726","chapter_code":"EZK.1","verse_code":"EZK.1.23","label":"23","content":"Cov qhelunpees ntawd sawv huv qaab qhov kws zoo le lub tsev kheej ntawd, puab nthuav tis ib tug twb ib tug, hab muab ob phob tis nthuav npug lub cev."},{"bible_id":"1726","chapter_code":"EZK.1","verse_code":"EZK.1.24","label":"24","content":"Thaus cov qhelunpees ntawd yaa, kuv nov puab ntxuaj tis nrov ib yaam le dlej havtxwv ndlaas hab ib yaam le paab tubrog coob coob moog kev, hab yaam le Vaajtswv tug kws muaj Fwjchim Luj kawg nkaus lub suab. Thaus puab tsaws, puab qhaws nkaus puab tej tis,"},{"bible_id":"1726","chapter_code":"EZK.1","verse_code":"EZK.1.25","label":"25","content":"tabsis tseem muaj ib lub suab nrov sau qhov kws zoo le lub tsev kheej kws nyob sau cov qhelunpees ntawd taubhau tuaj."},{"bible_id":"1726","chapter_code":"EZK.1","verse_code":"EZK.1.26","label":"26","content":"Nyob sau qhov kws zoo le lub tsev ntawd, muaj ib qhov zoo le lub zwmtxwv kws yog muab cov qai zeb Xafiles ua hab tug kws nyob sau lub zwmtxwv ntawd muaj tug yaam ntxwv zoo le tuabneeg."},{"bible_id":"1726","chapter_code":"EZK.1","verse_code":"EZK.1.27","label":"27","content":"Tug yaam ntxwv ntawd ci ib yaam le tej tooj dlaag kws muab hlawv rua huv qhovcub. Muaj nplaim tawg cig laam lug puagncig tug yaam ntxwv ntawd,"},{"bible_id":"1726","chapter_code":"EZK.1","verse_code":"EZK.1.28","label":"28","content":"hab nyob huv cov nplaim tawg ntawd, muaj ib yaam zoo le tug dluab zaaj. Qhov ntawd yog tug TSWV tug tshwjchim kws ci ntsaa ab nyob ntawm nwg xubndlag. Thaus kuv pum dlheev le ntawd, kuv nyo ntshis ti nkaus rua huv aav, ces kuv txawm nov ib lub suab"},{"bible_id":"1726","chapter_code":"EZK.2","verse_code":"EZK.2.1","label":"1","content":"has tas \u201cTub noobneej, koj ca le sawv! Kuv muaj lug yuav has rua koj.\u201d"},{"bible_id":"1726","chapter_code":"EZK.2","verse_code":"EZK.2.2","label":"2","content":"Thaus lub suab ntawd has taagnrho, Vaajtswv tug ntsujplig txawm lug kaav hlo kuv, ua rua kuv sawv tseeg nreg nreeg hab kuv nov ib lub suab has ntxiv tas,"},{"bible_id":"1726","chapter_code":"EZK.2","verse_code":"EZK.2.3","label":"3","content":"\u201cTub noobneej, kuv yuav khaiv koj moog cuag cov Yixalayees. Puab tau ntxeev sab tawmtsaam kuv hab puab tseem ntxeev sab qeeg ib yaam le puab cov yawmkoob tau ua lug lawm."},{"bible_id":"1726","chapter_code":"EZK.2","verse_code":"EZK.2.4","label":"4","content":"Puab tawv ncauj hab tsi fwm kuv, yog le ntawd kuv txhaj khaiv koj moog qha rua puab has tas, tug TSWV kws kaav ib puas tsaav yaam yog tug has tej lug nuav rua puab."},{"bible_id":"1726","chapter_code":"EZK.2","verse_code":"EZK.2.5","label":"5","content":"Txawm yog cov tuabneeg ntxeev sab ntawd yuav nyam noog koj has hab tsi noog los xij, puab yuav paub has tas muaj ib tug cev Vaajtswv lug nrug puab nyob lawm."},{"bible_id":"1726","chapter_code":"EZK.2","verse_code":"EZK.2.6","label":"6","content":"\u201cTabsis tub noobneej, koj yuavtsum tsi xob ntshai puab lossis tej lug kws puab has. Puab yuav tsi txaus sab hab yuav saib tsi taug koj, yuav zoo le koj moog nyob huv cov raubris teb. Txawm le ntawd los koj tsi xob ntshai cov tuabneeg ntxeev sab ntawd lossis tej lug kws puab has rua koj."},{"bible_id":"1726","chapter_code":"EZK.2","verse_code":"EZK.2.7","label":"7","content":"Koj yuavtsum qha rua puab lawv le kuv kuas koj qha, txawm yog puab yuav nyam noog koj has hab tsi noog los xij. Ncu ntsoov has tas puab yeej yog tuabneeg ntxeev sab hab phem kawg le."},{"bible_id":"1726","chapter_code":"EZK.2","verse_code":"EZK.2.8","label":"8","content":"\u201cTub noobneej, koj ca le noog tej lug kws kuv has rua koj. Koj tsi xob ntxeev sab ib yaam le puab cov ntawd. Koj ca le rua qhovncauj hab noj yaam kws kuv yuav muab rua koj noj.\u201d"},{"bible_id":"1726","chapter_code":"EZK.2","verse_code":"EZK.2.9","label":"9","content":"Kuv txawm pum dlheev ib txhais teg tuav rawv ib thooj ntawv cev tuaj rua kuv."},{"bible_id":"1726","chapter_code":"EZK.2","verse_code":"EZK.2.10","label":"10","content":"Txhais teg ntawd nthuav kag thooj ntawv rua kuv saib, kuv pum muaj npe ntawv sau rua huv thooj ntawv ntawd thoob plawg ob saab tuabsi, muaj tej suab quaj tu sab kawg nkaus, tej suab quaj ntsuag hab suab ntsaaj sau rua huv thooj ntawv ntawd."},{"bible_id":"1726","chapter_code":"EZK.3","verse_code":"EZK.3.1","label":"1","content":"Vaajtswv has tas, \u201cTub noobneej, koj ca le noj thooj ntawv nuav; hab moog has rua cov Yixalayees.\u201d"},{"bible_id":"1726","chapter_code":"EZK.3","verse_code":"EZK.3.2","label":"2","content":"Kuv txhaj le rua qhovncauj hab nwg muab thooj ntawv rua kuv noj."},{"bible_id":"1726","chapter_code":"EZK.3","verse_code":"EZK.3.3","label":"3","content":"Nwg has tas, \u201cTub noobneej, ca le noj thooj ntawv kws kuv muab rua koj; noj kuas puv koj lub plaab.\u201d Thaus kuv noj thooj ntawv ntawd, mas qaab zib npaum le zib ntaab ntaag."},{"bible_id":"1726","chapter_code":"EZK.3","verse_code":"EZK.3.4","label":"4","content":"Vaajtswv has tas, \u201cTub noobneej, koj ca le moog cuag cov Yixalayees hab has rua puab lawv le kuv qha rua koj lawm."},{"bible_id":"1726","chapter_code":"EZK.3","verse_code":"EZK.3.5","label":"5","content":"Kuv tsi khaiv koj moog rua lwm tsaav tuabneeg kws koj tsi paub luas tej lug, tabsis yog khaiv koj moog rua tsaav tuabneeg Yixalayees xwb."},{"bible_id":"1726","chapter_code":"EZK.3","verse_code":"EZK.3.6","label":"6","content":"Yog has tas kuv khaiv koj moog rua tej tsaav tuabneeg kws has tej lug kws koj tsi yoojyim totaub, mas puab tseem yuav noog koj has dlua."},{"bible_id":"1726","chapter_code":"EZK.3","verse_code":"EZK.3.7","label":"7","content":"Tabsis cov Yixalayees yuav tsi muaj ib tug noog koj has, txawm yog kuv has los puab tub tsi noog. Puab cov ntawd yeej yog noob tawv ncauj hab tsi noog lug."},{"bible_id":"1726","chapter_code":"EZK.3","verse_code":"EZK.3.8","label":"8","content":"Nwgnuav kuv yuav ua kuas koj muaj lub sab tawv ib yaam le puab, koj txhaj le muaj cuabkaav tiv taug puab."},{"bible_id":"1726","chapter_code":"EZK.3","verse_code":"EZK.3.9","label":"9","content":"Kuv yuav ua kuas koj tawv ib yaam le lub qai zeb muaj nqes kws tawv dlua tej pobzeb hauvsim; koj tsi xob ntshai cov tuabneeg ntxeev sab ntawd hlo le.\u201d"},{"bible_id":"1726","chapter_code":"EZK.3","verse_code":"EZK.3.10","label":"10","content":"Vaajtswv has ntxiv tas, \u201cTub noobneej, ca le ua tuab zoo noog tej lug kws kuv has rua koj hab khaws txhua yaam rua nruab sab."},{"bible_id":"1726","chapter_code":"EZK.3","verse_code":"EZK.3.11","label":"11","content":"Koj ca le moog cuag koj cov tuabneeg kws raug luas nteg coj moog rua lwm tebchaws lawm, hab has rua puab tas, tug TSWV kws kaav ib puas tsaav yaam has le nuav. Txawm yog puab yuav noog koj has hab tsi noog los xij.\u201d"},{"bible_id":"1726","chapter_code":"EZK.3","verse_code":"EZK.3.12","label":"12","content":"Ces Vaajtswv tug Ntsujplig txawm lug muab kuv nqaa hlo hab kuv nov ib lub suab has tom qaab tuaj has tas, \u201cCa le qhuas tug TSWV kws muaj tshwjchim ci ntsaa ab kws nyob sau ntuj.\u201d"},{"bible_id":"1726","chapter_code":"EZK.3","verse_code":"EZK.3.13","label":"13","content":"Kuv nov cov qhelunpees cov tis sis txhuam hab cov lug lub suab sau nruab ntug nrov cuag aav qeeg thoob nplajteb."},{"bible_id":"1726","chapter_code":"EZK.3","verse_code":"EZK.3.14","label":"14","content":"Tug TSWV tug ntsujplig lug kaav hlo kuv hab coj kuv moog, kuv dlhuav hab npautawg kawg le."},{"bible_id":"1726","chapter_code":"EZK.3","verse_code":"EZK.3.15","label":"15","content":"Yog le ntawd kuv txhaj moog rua huv Tiles Anpis kws nyob ntawm ntug Dlej Khenpales, qhov chaw kws cov Yixalayees raug nteg moog nyob, hab kuv nyob qhov ntawd tau xyaa nub, kuv xaav tsi thoob rua tej kws kuv pum hab kuv nov ntawd le."},{"bible_id":"1726","chapter_code":"EZK.3","verse_code":"EZK.3.16","label":"16","content":"Tom qaab xyaa nub ntawd, tug TSWV rov has rua kuv."},{"bible_id":"1726","chapter_code":"EZK.3","verse_code":"EZK.3.17","label":"17","content":"Nwg has tas, \u201cTub noobneej, kuv muab koj tsaa ua ib tug faajxwm saib cov Yixalayees. Koj yuav coj kuv tej lug ceebtoom moog qha rua puab."},{"bible_id":"1726","chapter_code":"EZK.3","verse_code":"EZK.3.18","label":"18","content":"Yog kuv has tas ib tug tuabneeg txhum yuav tuag, tabsis koj tsi qha kuas nwg hloov sab, kuas nwg tsi xob raug kev pluj tuag, nwg yuav tuag vim nwg tej kev txhum, mas kuv yuav muab nwg lub txim rua koj ris."},{"bible_id":"1726","chapter_code":"EZK.3","verse_code":"EZK.3.19","label":"19","content":"Yog has tas koj tub xub qha rua tug tuabneeg txhum ntawd lawm, tabsis nwg tsi kaam tso nwg tej kev txhum tseg, mas tug ntawd yuav tuag vim nwg tej kev txhum, tabsis koj yuav dlim."},{"bible_id":"1726","chapter_code":"EZK.3","verse_code":"EZK.3.20","label":"20","content":"\u201cYog ib tug tuabneeg ncaaj nceeg tso kev ncaaj nceeg tseg moog ua txhum, yog kuv muab kev sim sab lug cuab nwg kev, yog koj tsi moog qha nwg, mas nwg yuav tuag vim nwg tej kev txhum, kuv yuav tsi suav tej kws nwg tau ua zoo taag lug lawm, hab kuv yuav muab nwg lub txim rua koj ris."},{"bible_id":"1726","chapter_code":"EZK.3","verse_code":"EZK.3.21","label":"21","content":"Yog koj ntuag ib tug tuabneeg ncaaj nceeg kuas tsi xob ua txhum, yog nwg noog koj lug hab tsi ua txhum, nwg yuav tsi raug kev pluj kev tuag, ces kuv yuav tseg koj txujsa.\u201d"},{"bible_id":"1726","chapter_code":"EZK.3","verse_code":"EZK.3.22","label":"22","content":"Tug Tswv lub fwjchim lug kaav hlo kuv hab tug TSWV has rua kuv tas, \u201cKoj ca le sawv moog rua tom lub haav. Kuv muaj lug yuav has rua koj tod!\u201d"},{"bible_id":"1726","chapter_code":"EZK.3","verse_code":"EZK.3.23","label":"23","content":"Yog le ntawd, kuv txhaj moog rua tom lub haav, kuv pum tug TSWV tug tshwjchim ci ntsaa ab ib yaam le kuv tau pum ntawm ntug Dlej Khenpales, kuv txawm qhau cev hlo ua ntsejmuag ti nkaus rua huv aav,"},{"bible_id":"1726","chapter_code":"EZK.3","verse_code":"EZK.3.24","label":"24","content":"Tabsis Vaajtswv tug Ntsujplig lug kaav hlo kuv hab tsaa kuv sawv. Tug TSWV has rua kuv tas, \u201cKoj ca le rov moog tsev, kaw qhovrooj hab nyob tuabywv."},{"bible_id":"1726","chapter_code":"EZK.3","verse_code":"EZK.3.25","label":"25","content":"Tub noobneej, koj yuav raug luas muab hlua khi hab koj yuav tsiv tsi dlhau ntawm puab moog le."},{"bible_id":"1726","chapter_code":"EZK.3","verse_code":"EZK.3.26","label":"26","content":"Kuv yuav ua kuas koj tug nplaig txhaav hab has tsi tau lug rua cov tuabneeg ntxeev sab ntawd."},{"bible_id":"1726","chapter_code":"EZK.3","verse_code":"EZK.3.27","label":"27","content":"Thaus kuv has lug rua koj hab pub koj rov has tau lug, ces koj yuav has rua puab tas, tug TSWV kws kaav ib puas tsaav yaam has le nuav. Puab cov ntawd muaj ibtxha yuav noog koj has hab muaj ibtxha yuav tsi noog, rua qhov puab yog noob ntxeev sab.\u201d"},{"bible_id":"1726","chapter_code":"EZK.4","verse_code":"EZK.4.1","label":"1","content":"Vaajtswv has tas, \u201cTub noobneej, koj moog nqaa ib dlaim thwvcib lug tso rua ntawm koj xubndlag hab muab suam ua lub nroog Yeluxalees."},{"bible_id":"1726","chapter_code":"EZK.4","verse_code":"EZK.4.2","label":"2","content":"Koj ua kuas muaj ntsaa yeej puagncig lub nroog, muaj chaw faajxwm, muab aav meem ua tug ntswg tiv rog, hab tso tej cuabyeej rhuav lub nroog puagncig lub nroog."},{"bible_id":"1726","chapter_code":"EZK.4","verse_code":"EZK.4.3","label":"3","content":"Koj muab ib dlaim hlau lug tsaa ua ib tug ntsaa yeej quas koj hab lub nroog, pev txug lub nroog taabtom raug luas tuaj tua hab koj yog tug kws tuaj vij lub nroog ntawd ntaag. Qhov nuav yuav ua ib qho cim tseemceeb rua tsaav tuabneeg Yixalayees."},{"bible_id":"1726","chapter_code":"EZK.4","verse_code":"EZK.4.4+EZK.4.5","label":"4-5","content":"\u201cKoj pw tig rua saab txhumphem. Kuv  yuav muab tsaav tuabneeg Yixalayees tej kev txhum tso rua sau koj, koj yuav pw txomnyem peb puas cuaj caum nub vim puab tej kev txhum. Ib xyoos twg kuv rau txim rua koj ib nub txhaj yuav taag puab tej kev txhum."},{"bible_id":"1726","chapter_code":"EZK.4","verse_code":"EZK.4.6","label":"6","content":"Thaus koj ua le ntawd taag lawm, koj tsua pw tig rua saab xis tiv kev txomnyem plaub caug nub vim cov Yudas tej kev txhum. Ib xyoos twg kuv rau txim rua koj ib nub."},{"bible_id":"1726","chapter_code":"EZK.4","verse_code":"EZK.4.7","label":"7","content":"\u201cKoj tig xubndlag rua lub nroog Yeluxalees; nqug nrig rua lub nroog hab cev kuv tej lug tawmtsaam lub nroog ntawd."},{"bible_id":"1726","chapter_code":"EZK.4","verse_code":"EZK.4.8","label":"8","content":"Kuv yuav muab koj khi rua ntawd, kuas koj tig tsi tau cev moog txug thaus luas tuaj vij tau lub nroog tsaiv!"},{"bible_id":"1726","chapter_code":"EZK.4","verse_code":"EZK.4.9","label":"9","content":"\u201cKoj ca le muab moov pas, moov nplej, moov taum laag, moov taum mog, moov cej hab moov qeb sis xyaw zuaj puab ua ncuav. Npaaj tej ntawd rua koj noj lub sijhawm peb puas cuaj caum nub kws koj pw tig rua saab txhumphem ntawd."},{"bible_id":"1726","chapter_code":"EZK.4","verse_code":"EZK.4.10","label":"10","content":"Ib nub twg tsuas pub koj noj yim laag ncuav xwb, tsi pub noj tshaaj ntawd le."},{"bible_id":"1726","chapter_code":"EZK.4","verse_code":"EZK.4.11","label":"11","content":"Ib nub twg tsuas pub koj haus ob khob dlej xwb, tsi pub haus tshaaj ntawd le."},{"bible_id":"1726","chapter_code":"EZK.4","verse_code":"EZK.4.12","label":"12","content":"Koj muab tuabneeg tej quav qhuav ua tawg rauv, ci ncuav sau cov ncaig quav tuabneeg ntawd, hab coj moog noj taabmeeg rua txhua tug pum.\u201d"},{"bible_id":"1726","chapter_code":"EZK.4","verse_code":"EZK.4.13","label":"13","content":"Tug TSWV has tas, \u201cCov Yixalayees yuav tau noj tej zaub mov tsi huv kws txwv tsi pub noj  thaus kws kuv ntab puab moog nyob rua lwm tebchaws lawm.\u201d"},{"bible_id":"1726","chapter_code":"EZK.4","verse_code":"EZK.4.14","label":"14","content":"Kuv teb has tas, \u201cTug TSWV kws kaav ib puas tsaav yaam, kuv ua tsi tau le ko! Kuv yeej tsi tau ua ib yaam tsi huv rua kuv lub cev le. Txij thaus kws kuv tseem yog mivnyuas yau lug, kuv yeej tsi tau noj tej nqaj tsaj kws nwg tuag nwg lossis tej kws tsaj qus tum tuag le. Kuv yeej tsi tau noj ib yaam zaub mov kws tsi huv le.\u201d"},{"bible_id":"1726","chapter_code":"EZK.4","verse_code":"EZK.4.15","label":"15","content":"Yog le ntawd Vaajtswv txhaj has tas, \u201cZoo lawm lauj! Kuv yuav ca koj muab quav nyuj hloov quav tuabneeg hab koj yuav ci ncuav sau cov ncaig quav nyuj ntawd.\u201d"},{"bible_id":"1726","chapter_code":"EZK.4","verse_code":"EZK.4.16","label":"16","content":"Vaajtswv has ntxiv tas, \u201cTub noobneej, kuv yuav txav tsi pub kuas lub nroog Yeluxalees muaj noj muaj haus, cov tuabneeg kws nyob huv yuav nyuaj sab heev, ces puab yuav muab teev luj zaub mov rua puab noj hab luj dlej rua puab haus lawm xwb."},{"bible_id":"1726","chapter_code":"EZK.4","verse_code":"EZK.4.17","label":"17","content":"Zaub mov hab dlej haus los kuj taag, mas puab yuav taag kev ca sab hab puab yuav raug kev puamtsuaj vim puab tej kev txhum.\u201d"},{"bible_id":"1726","chapter_code":"EZK.5","verse_code":"EZK.5.1","label":"1","content":"Tug TSWV has tas, \u201cTub noobneej, ca le muab ib raab ntaaj kws ntse heev lug chais koj cov fwjtxwv hab cov plaubhau kuas dlu lug. Muab teev lug kiv cov plaubhau ntawd hab muab faib ua peb feem."},{"bible_id":"1726","chapter_code":"EZK.5","verse_code":"EZK.5.2","label":"2","content":"Thaus luas vij lub nroog dlhau lawm, koj muab ib feem coj moog hlawv rua huv nroog, muaj dlua ib feem koj muab koj raab ntaaj tsuav ncig lub nroog, hab muab dlua ib feem tso rua cua tshuab yaa moog, kuv yuav rhu kuv raab ntaaj caum."},{"bible_id":"1726","chapter_code":"EZK.5","verse_code":"EZK.5.3","label":"3","content":"Koj muab ob peb txuj plaubhau ntsaws rua huv koj lub nqaws tsho ca."},{"bible_id":"1726","chapter_code":"EZK.5","verse_code":"EZK.5.4","label":"4","content":"Hab koj rov rhu ob peb txuj coj moog hlawv rua huv qhovcub dlua hab ca kuas kub nyab taag. Txij ntawd moog suavtawg yuav kis moog kub tsaav tuabneeg Yixalayees kuas taag.\u201d"},{"bible_id":"1726","chapter_code":"EZK.5","verse_code":"EZK.5.5","label":"5","content":"Tug TSWV kws kaav ib puas tsaav yaam has tas, \u201cKoj saib maj! Kuv muab lub nroog Yeluxalees tso rua huv plawv nplajteb kws muaj ntau lub tebchaws nyob puagncig nwg."},{"bible_id":"1726","chapter_code":"EZK.5","verse_code":"EZK.5.6","label":"6","content":"Tabsis vim Yeluxalees tawmtsaam kuv tej lug saamfwm, kuv txhaj paub has tas nwg ua phem tshaaj lwm tsaav tuabneeg hab tawv ncauj tshaaj cov tebchaws kws nyob puagncig nwg. Yeluxalees tso kuv tej lug saamfwm tseg hab tsi coj lawv le kuv tej Kevcai."},{"bible_id":"1726","chapter_code":"EZK.5","verse_code":"EZK.5.7","label":"7","content":"Yeluxalees, kuv yog tug TSWV kws kaav ib puas tsaav yaam, koj noog kuv has: vim koj tsi coj lawv le kuv tej Kevcai hab tsi ceev kuv tej lug saamfwm, koj txhaj tsim kev kub ntxhuv ntau dlua cov tebchaws kws nyob puagncig koj. Koj tseem xyum ua lawv le lwm tsaav tuabneeg ua hab."},{"bible_id":"1726","chapter_code":"EZK.5","verse_code":"EZK.5.8","label":"8","content":"Kuv yog tug TSWV kws kaav ib puas tsaav yaam, kuv qha rua koj has tas kuv yog koj tug yeebncuab ntaag. Kuv yuav rau txim rua koj taabmeeg txhua tsaav tuabneeg."},{"bible_id":"1726","chapter_code":"EZK.5","verse_code":"EZK.5.9","label":"9","content":"Vim tej kev phem kev qas kws koj ua, kuv yuav rau txim rua lub nroog Yeluxalees kws yaav taag lug kuv tsi tau rau dlua, hab yaav tom ntej los yuav tsi rau ib zag le lawm."},{"bible_id":"1726","chapter_code":"EZK.5","verse_code":"EZK.5.10","label":"10","content":"Vim le ntawd cov tuabneeg kws nyob huv lub nroog Yeluxalees, nam txiv yuav noj mivnyuas hab mivnyuas yuav noj nam txiv. Kuv yuav rau txim rua mej cov kws tseem ua neej nyob kuas tsiv moog nyob ua saab ua sua rua txhua qhov."},{"bible_id":"1726","chapter_code":"EZK.5","verse_code":"EZK.5.11","label":"11","content":"\u201cKuv yog Vaajtswv tug kws muaj sa nyob, kuv has rua mej tas, vim mej tau ua kev phem kev qas hab pe mlom ua rua kuv lub Tuamtsev tsi dlawbhuv lawm, kuv yuav muab mej tso tseg tsi taabncuab mej hlo le."},{"bible_id":"1726","chapter_code":"EZK.5","verse_code":"EZK.5.12","label":"12","content":"Mej cov tuabneeg ib feem peb yuav tuag rua kev mob kev nkeeg hab kev tshaib kev nqhes rua huv nroog; ib feem peb yuav tuag rua nav ntaaj nav rag rua saab nrau ntug nroog; hab ib feem peb kuv yuav muab tso rua cua ntsawj yaa moog hab kuv yuav rhu ntaaj caum."},{"bible_id":"1726","chapter_code":"EZK.5","verse_code":"EZK.5.13","label":"13","content":"\u201cMej yuav raug kuv txujkev chim hab kev npautawg moog txug thaus kuv lub sab nqeg. Thaus mej pum tej nuav lawm, mej yuav paub has tas, kuv yog tug TSWV kws has tej nuav. Kuv khib vim tej kws mej ua tsi ncaaj."},{"bible_id":"1726","chapter_code":"EZK.5","verse_code":"EZK.5.14","label":"14","content":"Lwm tsaav tuabneeg kws nyob puagncig mej, txhua tug kws dlua kev yuav luag mej plig, txobthuam mej hab yuav tshuv kev moog."},{"bible_id":"1726","chapter_code":"EZK.5","verse_code":"EZK.5.15","label":"15","content":"\u201cThaus kuv chim, kuv npautawg hab rau txim rua mej, txhua tsaav tuabneeg kws nyob puagncig mej yuav ntshai heev. Puab yuav saib tsi taug mej hab muab mej tso dlaaj tso luag."},{"bible_id":"1726","chapter_code":"EZK.5","verse_code":"EZK.5.16","label":"16","content":"Kuv yuav txav tsi pub kuas mej muaj kev noj kev haus, ca mej tuag tshaib tuag nqhes. Mej  yuav nyaj tshaib yoo nqhes hab tiv kev mob ib yaam le xibxub vug chob mej."},{"bible_id":"1726","chapter_code":"EZK.5","verse_code":"EZK.5.17","label":"17","content":"Kuv yuav tso kev tshaib kev nqhes hab tej tsaj qus lug noj mej tej mivnyuas, kuv yuav tso kaab mob kev nkeeg, kev siv kev npug hab kev tsuv kev rog lug raug mej. Kuv yog tug TSWV kws has le ntawd.\u201d"},{"bible_id":"1726","chapter_code":"EZK.6","verse_code":"EZK.6.1","label":"1","content":"Tug TSWV has rua kuv tas:."},{"bible_id":"1726","chapter_code":"EZK.6","verse_code":"EZK.6.2","label":"2","content":"\u201cTub noobneej, koj tsaa qhovmuag saib cov Yixalayees tej roob hab qha kuv tej lug rua puab."},{"bible_id":"1726","chapter_code":"EZK.6","verse_code":"EZK.6.3","label":"3","content":"Koj has kuas cov Yixalayees tej roob noog tug TSWV kws kaav ib puas tsaav yaam tej lug, hab has rua tej roob, tej pov roob, tej kwj haa hab tej haav le nuav, kuv yuav rhu ntaaj tsuav cov tuabneeg tej chaw pe mlom kuas puamtsuaj taag."},{"bible_id":"1726","chapter_code":"EZK.6","verse_code":"EZK.6.4","label":"4","content":"Tej thaaj fij khoom hab tej thaaj hlawv tshuaj tsw qaab yuav raug rhuav kuas tawg taag. Txhua tug tuabneeg yuav raug tua tuag taag rua ntawm puab tej mlom."},{"bible_id":"1726","chapter_code":"EZK.6","verse_code":"EZK.6.5","label":"5","content":"Kuv yuav muab Yixalayees cov tuabneeg tuag tso rua ntawm puab tej mlom hauv ntej; kuv yuav muab puab tej pobtxhaa tso pawg lug puagncig puab tej thaaj."},{"bible_id":"1726","chapter_code":"EZK.6","verse_code":"EZK.6.6","label":"6","content":"Cov Yixalayees tej nroog yuav raug rhuav puamtsuaj taag, puab tej thaaj hab puab tej mlom yuav raug tsoo kuas tawg ntsoog ntxawg, puab tej thaaj hlawv tshuaj tsw qaab los yuav tawg taag, hab tej num kws puab ua yuav pluj moog."},{"bible_id":"1726","chapter_code":"EZK.6","verse_code":"EZK.6.7","label":"7","content":"Yuav muaj tuabneeg tuag pawg lug txhua qhov, ces mej cov kws seem yuav paub has tas, kuv yog tug TSWV."},{"bible_id":"1726","chapter_code":"EZK.6","verse_code":"EZK.6.8","label":"8","content":"\u201cKuv yuav ca ibtxha tsiv dlim tsi raug tua hab yuav coj puab moog nrug lwm tsaav tuabneeg nyob,"},{"bible_id":"1726","chapter_code":"EZK.6","verse_code":"EZK.6.9","label":"9","content":"puab yuav moog ua tuabneeg poob tebchaws. Thaus ntawd puab yuav ncu txug kuv, hab paub has tas kuv yog tug kws rau txim rua puab hab ua rua puab poob ntsejmuag  vim puab tsi muab sab npuab kuv, puab tso kuv tseg hab moog pe mlom. Ces puab yuav rov ntxub puab, vim tej kev phem kev qas kws puab tau ua taag lug lawm."},{"bible_id":"1726","chapter_code":"EZK.6","verse_code":"EZK.6.10","label":"10","content":"Puab yuav paub has tas kuv yog tug TSWV, hab kuv tej lug yog lug tseeb tsi yog laam has.\u201d"},{"bible_id":"1726","chapter_code":"EZK.6","verse_code":"EZK.6.11","label":"11","content":"Tug TSWV kws kaav ib puas tsaav yaam has tas, \u201cKoj ca le npuaj teg ntaug taw hab quaj tu sab nrho, vim tej kev phem kev qas hab tej kev pe dlaab pe mlom kws cov Yixalayees tau ua. Puab yuav tuag taag rua huv tshaav rog lossis kev tshaib kev nqhes lossis kev mob kev nkeeg."},{"bible_id":"1726","chapter_code":"EZK.6","verse_code":"EZK.6.12","label":"12","content":"Cov kws nyob dleb yuav tuag rua kev mob kev nkeeg; cov kws nyob ze yuav raug tua tuag rua huv tshaav rog; cov kws dlim huv tshaav rog los yuav tuag rua kev tshaib kev nqhes. Puab yuav raug kuv txujkev chim kws luj kawg nkaus."},{"bible_id":"1726","chapter_code":"EZK.6","verse_code":"EZK.6.13","label":"13","content":"Thaus mej pum tej tuag nyob ntawm tej mlom hab nyob puagncig tej thaaj, thoob plawg rua sau tej pov roob sab, sau tej ncov roob, huv qaab txhua tsob ntoo kws muaj nplooj tsaus nti, huv qaab txhua tsob ntoo qheb, hab txhua qhov chaw kws puab hlawv khoom fij rua puab tej mlom. Ces mej txhua tug yuav paub has tas kuv yog tug TSWV tag."},{"bible_id":"1726","chapter_code":"EZK.6","verse_code":"EZK.6.14","label":"14","content":"Kuv yuav tsaa teg tawmtsaam puab hab ua kuas puab lub tebchaws raug puamtsuaj. Kuv yuav ua kuas lub tebchaws ua tsi tau noj, txij kag nraag taj suabpuam lug txug ndlua peg lub nroog Linpelas kws nyob rua saab qaumteb, hab yuav tsi tseg chaw rua cov Yixalayees nyob le. Ces mej txhua tug yuav paub has tas kuv yog tug TSWV.\u201d"},{"bible_id":"1726","chapter_code":"EZK.7","verse_code":"EZK.7.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.7","verse_code":"EZK.7.2","label":"2","content":"\u201cTub noobneej, kuv yog tug TSWV kws kaav ib puas tsaav yaam, kuv has tej lug nuav rua cov Yixalayees lub tebchaws: nub kawg lug txug lub tebchaws lawm!"},{"bible_id":"1726","chapter_code":"EZK.7","verse_code":"EZK.7.3","label":"3","content":"\u201cCov Yixalayees, nub kawg tub lug txug lawm. Mej yuav raug kuv txujkev chim, rua qhov kuv yuav txav txim rua mej pauj tej kev phem kev qas kws mej tau ua taag lug lawm."},{"bible_id":"1726","chapter_code":"EZK.7","verse_code":"EZK.7.4","label":"4","content":"Kuv yuav tsi tseg mej hab tsi taabncuab mej le. Kuv yuav rau txim rua mej vim tej kev phem kev qas kws mej tau ua, mej txhaj paub has tas kuv yog tug TSWV.\u201d"},{"bible_id":"1726","chapter_code":"EZK.7","verse_code":"EZK.7.5","label":"5","content":"Tug TSWV kws kaav ib puas tsaav yaam has tas: \u201cYuav muaj kev siv kev npug lug raug mej ib yaam taag ib yaam tuaj."},{"bible_id":"1726","chapter_code":"EZK.7","verse_code":"EZK.7.6","label":"6","content":"Nub kawg lug txug lawm, nub kawg lug txug lawm. Kev siv kev npug zag kawg lug tawmtsaam mej lawm. Nwg lug txug lawm."},{"bible_id":"1726","chapter_code":"EZK.7","verse_code":"EZK.7.7","label":"7","content":"Nub kawg lug txug rua mej cov tuabneeg kws nyob huv lub tebchaws nuav lawm. Lub sijhawm lug txug lawm, yuav tsi muaj pe mlom hab kev lomzem nyob sau tej roob, tabsis tsuas muaj kev nyuaj sab lawm xwb."},{"bible_id":"1726","chapter_code":"EZK.7","verse_code":"EZK.7.8","label":"8","content":"\u201cTshuav tsi ntev lawm mej yuav raug kuv txujkev chim. Kuv yuav rau txim pauj tej kev phem kev qas kws mej tau ua taag lug."},{"bible_id":"1726","chapter_code":"EZK.7","verse_code":"EZK.7.9","label":"9","content":"Kuv yuav tsi tseg mej hab tsi taabncuab mej le. Kuv yuav rau txim rua mej vim tej kev phem kev qas kws mej tau ua, mej txhaj paub has tas, kuv yog tug TSWV hab yog tug kws rau txim rua mej.\u201d"},{"bible_id":"1726","chapter_code":"EZK.7","verse_code":"EZK.7.10","label":"10","content":"Nub kws muaj kev puamtsuaj lug txug lawm. Kev siv kev npug taabtom fuam luj zuj zug hab kev khaavtheeb muaj tshwm tuaj."},{"bible_id":"1726","chapter_code":"EZK.7","verse_code":"EZK.7.11","label":"11","content":"Kev siv kev npug fuam luj zuj zug moog ua kev phem kev qas. Puab tej kev muaj txag npluanuj, kev ua num ua tswv hab kev muaj koob muaj meej yuav pluj moog taag."},{"bible_id":"1726","chapter_code":"EZK.7","verse_code":"EZK.7.12","label":"12","content":"Lub sijhawm lug txug lawm. Tug kws muag khoom los tsi xob tu sab, tug kws yuav khoom los tsi xob zoo sab, rua qhov Vaajtswv txujkev txav txim yuav lug raug txhua tug huv tuabsi."},{"bible_id":"1726","chapter_code":"EZK.7","verse_code":"EZK.7.13","label":"13","content":"Yaam kws tej tub laag tub luam muab muag lawm, puab yeej muab tsi tau rov lug taag puab simneej, rua qhov Vaajtswv yuav txav txim rua txhua tug tsi zaam le. Cov tuabneeg kws ua phem ua qas yuav tsi muaj ib tug muaj sa nyob."},{"bible_id":"1726","chapter_code":"EZK.7","verse_code":"EZK.7.14","label":"14","content":"Thaus luas tshuab xyu suavdlawg yeej npaaj txhij lawm, tabsis tsi muaj leejtwg kaam moog ntaus rog, vim le ntawd Vaajtswv txujkev chim txhaj yuav lug raug txhua tug huv tuabsi."},{"bible_id":"1726","chapter_code":"EZK.7","verse_code":"EZK.7.15","label":"15","content":"Nyob saab nrau muaj kev sis ntaus sis tua txhua qhov, nyob saab huv muaj kev mob kev nkeeg hab kev tshaib kev nqhes. Tug kws nyob tom teb yuav tuag rua nav ntaaj nav rag, hab tug kws nyob huv nroog los yuav tuag rua kev mob kev nkeeg hab kev tshaib kev nqhes."},{"bible_id":"1726","chapter_code":"EZK.7","verse_code":"EZK.7.16","label":"16","content":"Muaj ibtxha yuav tsiv dlim moog rua sau tej hauv roob ib yaam le tej nquab kws ntshai hab yaa huv haav lug. Puab yuav quaj tu sab rua puab tej kev txhum."},{"bible_id":"1726","chapter_code":"EZK.7","verse_code":"EZK.7.17","label":"17","content":"Puab tej npaab yuav tsaug leeg hab puab tej hauvcaug yuav tshee tsi muaj zug."},{"bible_id":"1726","chapter_code":"EZK.7","verse_code":"EZK.7.18","label":"18","content":"Puab yuav muab ntaub tsaaj lug npua hab quaj tshee nyo. Puab yuav muab puab tej plaubhau chais hab puab yuav raug kev txaajmuag."},{"bible_id":"1726","chapter_code":"EZK.7","verse_code":"EZK.7.19","label":"19","content":"Puab yuav muab puab tej nyaj tej kub povtseg rua huv plawv kev, ib yaam le tej lamsim. Vim tej nyaj tej kub ntawd paab tsi tau puab dlim ntawm tug TSWV txujkev chim kws luj kawg nkaus. Tej nyaj tej kub kws puab muaj los yeej dlaws tsi tau puab txujkev tshaib nqhes hab paab tsi tau kuas puab muaj kev txaus sab. Tej nyaj tej kub ntawd tsuas yog ua kuas puab moog ua kev txhum xwb."},{"bible_id":"1726","chapter_code":"EZK.7","verse_code":"EZK.7.20","label":"20","content":"Puab khaavtheeb rua puab tej saw nyaj saw kub kws zoo nkauj, tabsis puab siv tej ntawd nchuav ua tej mlom kws phem qas. Vim le ntawd tug TSWV txhaj muab puab tej nyaj tej kub tig moog ua kev phem tawmtsaam puab."},{"bible_id":"1726","chapter_code":"EZK.7","verse_code":"EZK.7.21","label":"21","content":"Tug TSWV has tas, \u201cKuv yuav ca lwm tsaav tuabneeg tuaj fuab ib puas tsaav yaam kws puab muaj. Cov tuabneeg kws tsi ncaaj nceeg yuav tuaj txeeb puab tej nyaj txag hab coj moog siv ua kev phem kev qas."},{"bible_id":"1726","chapter_code":"EZK.7","verse_code":"EZK.7.22","label":"22","content":"Thaus tubsaab tuaj tsoo nkaag moog ua tsi huv rua lub Tuamtsev, hab nqaa tej khoom tsimtxaj moog ua kev phem kev qas los kuv yeej yuav tsi quavntsej puab le."},{"bible_id":"1726","chapter_code":"EZK.7","verse_code":"EZK.7.23","label":"23","content":"\u201cMuaj kev kub ntxhuv,  kev sis ntaus sis tua thoob lub tebchaws hab muaj kev siv kev npug nyob txhua lub nroog."},{"bible_id":"1726","chapter_code":"EZK.7","verse_code":"EZK.7.24","label":"24","content":"Kuv yuav coj lwm tsaav tuabneeg kws ua phem kawg nkaus tuaj rua huv mej lub tebchaws hab ca puab txeeb mej tej vaaj tse. Thaus kws kuv tso lwm tsaav tuabneeg tuaj ua tsi huv rua mej lub Tuamtsev, mej cov tuabneeg kws muaj zug heev yuav ua tsi tau dlaabtsi."},{"bible_id":"1726","chapter_code":"EZK.7","verse_code":"EZK.7.25","label":"25","content":"Kev txhawj kev ntshai lug txug lawm. Mej yuav nrhav kev thaajyeeb, tabsis yuav nrhav tsi tau le."},{"bible_id":"1726","chapter_code":"EZK.7","verse_code":"EZK.7.26","label":"26","content":"Kev siv kev npug ib yaam taag ib yaam tuaj, hab yuav muaj xaiv muaj lug has tsi paub taag. Mej yuav thov cov cev Vaajtswv lug kuas cev Vaajtswv lug rua mej, tabsis Vaajtswv tsi lug qha rua puab lawm. Cov povthawj yuav tsi muaj lug dlaabtsi qha rua cov tuabneeg hab cov txwjlaug los yuav tsi muaj tswvyim tuavxaam lawm."},{"bible_id":"1726","chapter_code":"EZK.7","verse_code":"EZK.7.27","label":"27","content":"Vaajntxwv yuav quaj ntsuag, tej numtswv yuav taag kev ca sab hab cov pejxeem yuav ntshai tshee quas nyo. Kuv yuav rau txim rua mej, vim tej kws mej tau ua taag lug lawm, kuv yuav txav txim rua mej ib yaam le mej tau txav txim rua lwm tug lawm. Mej txhaj paub has tas kuv yog tug TSWV.\u201d"},{"bible_id":"1726","chapter_code":"EZK.8","verse_code":"EZK.8.1","label":"1","content":"Lub rau hli ntuj, nub xab tsib xyoo rau kws peb raug nteg moog nyob rua lwm tebchaws, cov Yudas tej thawjcoj kws raug nteg moog nrug kuv nyob ua ke huv kuv tsev. Taamsim ntawd tug TSWV kws kaav ib puas tsaav yaam lub fwjchim lug kaav hlo kuv."},{"bible_id":"1726","chapter_code":"EZK.8","verse_code":"EZK.8.2","label":"2","content":"Kuv tsaa qhovmuag saib rua sau, kuv pum muaj ib yaam zoo le tug tuabneeg. Txij ntawm nwg lub dluav rov huv zoo le suavtawg hab txij ntawm nwg lub dluav rov sau zoo le tej tooj dlaag kws luas muab txhuam ci ci lawm."},{"bible_id":"1726","chapter_code":"EZK.8","verse_code":"EZK.8.3","label":"3","content":"Nwg cev ib yaam zoo le txhais teg tuaj kov kuv cov plaubhau. Nyob huv zaaj ywgtoog ntawd, Vaajtswv tug ntsujplig txawm lug nqaa hlo kuv moog rua sau nruab ntug, hab coj kuv moog rua huv Yeluxalees, nwg coj kuv nkaag ntawm lub roojvaag saab qaumteb moog rua huv lub Tuamtsev. Nyob qhov ntawd muaj ib tug mlom kws Vaajtswv ntxub heev."},{"bible_id":"1726","chapter_code":"EZK.8","verse_code":"EZK.8.4","label":"4","content":"Kuv pum cov Yixalayees tug Vaajtswv tug tshwjchim zoo ib yaam le kuv tau pum zag taag lug ntawm ntug Dlej Khenpales."},{"bible_id":"1726","chapter_code":"EZK.8","verse_code":"EZK.8.5","label":"5","content":"Vaajtswv has rua kuv tas, \u201cTub noobneej, koj ca le saib moog rua saab qaumteb.\u201d Kuv txawm saib rua peg, kuv pum ib tug mlom kws Vaajtswv ntxub heev nyob ze ntawm lub thaaj kws yog txujkev lug tom lub roojvaag lug."},{"bible_id":"1726","chapter_code":"EZK.8","verse_code":"EZK.8.6","label":"6","content":"Vaajtswv has rua kuv tas, \u201cTub noobneej, koj puas pum muaj dlaabtsi tshwmsim? Koj saib tej kev phem kev qas kws cov Yixalayees ua ntawm nuav, ua rua kuv tsiv dleb zuj zug ntawm kuv lub chaw dlawbhuv moog lawm. Koj tseem yuav pum muaj tej yaam kws phem tshaaj tej nuav hab.\u201d"},{"bible_id":"1726","chapter_code":"EZK.8","verse_code":"EZK.8.7","label":"7","content":"Nwg coj kuv moog rua ntawm txujkev kws lug nrau lub tshaav puam lug, hab qha kuv saib ib lub qhov ntawm saab phaab ntsaa."},{"bible_id":"1726","chapter_code":"EZK.8","verse_code":"EZK.8.8","label":"8","content":"Nwg has tas, \u201cTub noobneej, koj ca le tsoo saab phaab ntsaa nuav.\u201d Kuv txawm tsoo saab phaab ntsaa ntawd tawg txua rua huv hab pum ib lub qhovrooj."},{"bible_id":"1726","chapter_code":"EZK.8","verse_code":"EZK.8.9","label":"9","content":"Nwg has rua kuv tas, \u201cKoj ca le moog rua saab huv hab saib tej kev phem kev qas kws puab ua nyob huv.\u201d"},{"bible_id":"1726","chapter_code":"EZK.8","verse_code":"EZK.8.10","label":"10","content":"Yog le ntawd, kuv txhaj moog rua huv hab saib, kuv pum luas nraaj tej dluab ua tej tug naab hab lwm yaam tsaj tsi huv,  hab tej mlom kws cov Yixalayees pe puv nkaus rua tim tej phaab ntsaa."},{"bible_id":"1726","chapter_code":"EZK.8","verse_code":"EZK.8.11","label":"11","content":"Cov Yixalayees tej thawjcoj xyaa caum leej tuaj nyob ntawd. Safas tug tub Ya-axaniyas los nrug puab nyob ntawd hab. Puab cov ntawd ib leeg tuav rawv ib qho moov tshuaj tsw qaab hlawv ua paa nchu auv quas nab."},{"bible_id":"1726","chapter_code":"EZK.8","verse_code":"EZK.8.12","label":"12","content":"Vaajtswv nug kuv has tas, \u201cTub noobneej, koj puas pum tej kws cov Yixalayees tej thawjcoj tuaj ua nyob nraim quas nkoog ntawd? Puab taabtom pehawm huv chaav kws muaj tej dluab mlom nyob puv nkaus. Puab has tas: \u2018Tug TSWV tsi pum peb le! Nwg tub tso peb lub tebchaws tseg lawm.\u2019 \u201d"},{"bible_id":"1726","chapter_code":"EZK.8","verse_code":"EZK.8.13","label":"13","content":"Ces tug TSWV has rua kuv tas, \u201cKoj tseem yuav pum puab ua tej kev phem kev qas kws phem tshaaj ntawd hab.\u201d"},{"bible_id":"1726","chapter_code":"EZK.8","verse_code":"EZK.8.14","label":"14","content":"Tug TSWV coj kuv moog rua ntawm lub roojvaag saab peg lub Tuamtsev, hab qha kuas kuv saib cov quaspuj kws tuaj quaj nyav tug mlom Tamus."},{"bible_id":"1726","chapter_code":"EZK.8","verse_code":"EZK.8.15","label":"15","content":"Nwg nug kuv has tas, \u201cTub noobneej, koj puas pum tej ntawd? Koj tseem yuav pum tej yaam kws phem tshaaj tej ntawd hab.\u201d"},{"bible_id":"1726","chapter_code":"EZK.8","verse_code":"EZK.8.16","label":"16","content":"Yog le ntawd nwg coj kuv moog saib chaav huv plawv lub Tuamtsev. Nyob ze ntawm txujkev kws moog rua huv chaav pehawm Vaajtswv, ntu nruab nraab ntawm qaab khaav hab lub thaaj, muaj neeg nkaum tsib leeg txivneej nyob ntawd. Puab tig nrausqaum rua ntawm chaav pehawm Vaajtswv, tig xubndlag hab nyo taubhau rua saab nubtuaj, pe lub nub kws taabtom tawm tuaj."},{"bible_id":"1726","chapter_code":"EZK.8","verse_code":"EZK.8.17","label":"17","content":"Tug TSWV has rua kuv ntxiv tas, \u201cTub noobneej, koj puas pum tej ntawd? Cov tuabneeg Yudas tseem tsi tau txaus sab rua tej kev phem kev qas kws koj tau pum ntawd, hab tej kev kub ntxhuv kws muaj thoob plawg lub tebchaws le. Tsi taag le ntawd xwb, puab tseem tuaj rua huv lub Tuamtsev nuav ua kuas txaus puab sab hab ua kuas kuv chim. Koj saib! Puab ua txhua yaam tawmtsaam kuv npaum le puab yuav ua tau."},{"bible_id":"1726","chapter_code":"EZK.8","verse_code":"EZK.8.18","label":"18","content":"Puab yuav raug kuv txujkev chim kws luj kawg nkaus. Kuv yuav tsi tseg hab tsi taabncuab puab le. Txawm yog puab yuav quaj thov kuv los kuv yuav tsi noog puab tej lug thov.\u201d"},{"bible_id":"1726","chapter_code":"EZK.9","verse_code":"EZK.9.1","label":"1","content":"Kuv nov Vaajtswv hu nrov nrov has tas, \u201cMej cov kws yuav rau txim rua lub nroog, ca le lug ntawm nuav, coj mej tej cuabyeej ua rog nrug mej.\u201d"},{"bible_id":"1726","chapter_code":"EZK.9","verse_code":"EZK.9.2","label":"2","content":"Taamsim ntawd txawm muaj rau tug txivneej tawm ntawm lub roojvaag saab peg lug. Puab txhua tug puavleej nqaa cuabyeej ua rog hab tig ndlag rua saab qaumteb. Muaj ib tug txivneej naav rig tsho ntaub maag nrug puab paab ntawd lug, nwg tuav rawv ib lub thauv kua cwjmem. Puab lug sawv rua ntawm lub thaaj tooj."},{"bible_id":"1726","chapter_code":"EZK.9","verse_code":"EZK.9.3","label":"3","content":"Cov Yixalayees tug Vaajtswv tug tshwjchim kws ci ntsaa ab txawm tawm ntawm tug qhelunpees  kws yog nwg qhov chaw moog rua ntawm txujkev kws moog rua huv lub Tuamtsev. Tug TSWV hu tug txivneej kws naav rig tsho ntaub maag has tas:"},{"bible_id":"1726","chapter_code":"EZK.9","verse_code":"EZK.9.4","label":"4","content":"\u201cKoj ca le moog kuas thoob plawg lub nroog Yeluxalees hab nas cim rua txhua tug kws muaj kev txomnyem nyuaj sab hauvplaj, vim tej kev phem kev qas kws puab ua huv lub nroog.\u201d"},{"bible_id":"1726","chapter_code":"EZK.9","verse_code":"EZK.9.5","label":"5","content":"Hab kuv nov Vaajtswv has rua paab tuabneeg ntawd tas, \u201cMej ca le caum tug txivneej ntawd qaab moog kuas thoob lub nroog hab tua txhua tug, tsi xob zaam hab tsi xob taabncuab leejtwg le."},{"bible_id":"1726","chapter_code":"EZK.9","verse_code":"EZK.9.6","label":"6","content":"Lojxov tua cov yawm laug, cov tub hluas, cov ntxhais hluas, cov quaspuj hab cov mivnyuas huv tuabsi. Tabsis mej tsi xob ua le caag rua cov kws muaj lub cim nas rua ntawm hauvplaj lawm. Mej ca le pib tua ntawm kuv lub Tuamtsev nuav moog!\u201d Puab txawm pib tua cov thawjcoj kws sawv ntawm lub Tuamtsev."},{"bible_id":"1726","chapter_code":"EZK.9","verse_code":"EZK.9.7","label":"7","content":"Vaajtswv has rua puab tas, \u201cMej ca le ua kuas lub Tuamtsev tsi huv. Coj tej tuabneeg tuag lug tso pawg lug rua huv tej chaav. Mej ca le nqeg teg ua num!\u201d Ces puab txawm pib tua cov tuabneeg kws nyob huv nroog."},{"bible_id":"1726","chapter_code":"EZK.9","verse_code":"EZK.9.8","label":"8","content":"Thaus puab tseem tua cov tuabneeg ntawd, kuv nyob tuab leeg xwb. Kuv txhus caug ndlua nyo ua ntsejmuag ti nkaus huv aav hab quaj thov has tas, \u201cTug TSWV kws kaav ib puas tsaav yaam, koj chim heev rua lub nroog Yeluxalees, ces koj txawm yuav muab cov pejxeem kws seem huv tebchaws Yixalayees tua kuas tuag taag le los?\u201d"},{"bible_id":"1726","chapter_code":"EZK.9","verse_code":"EZK.9.9","label":"9","content":"Vaajtswv teb has tas, \u201cCov Yixalayees hab cov Yudas tau ua txhum hab muaj txim luj heev. Puab tua tuabneeg txhua qhov thoob plawg lub tebchaws hab puab sis ntaus sis tua puv nkaus huv lub nroog Yeluxalees. Puab has tas kuv kws yog tug TSWV tub tso puab lub tebchaws tseg lawm, kuv yeej tsi pum puab le."},{"bible_id":"1726","chapter_code":"EZK.9","verse_code":"EZK.9.10","label":"10","content":"Tabsis kuv yuav tsi tseg puab hab taabncuab puab le; kuv yuav ua pauj rua puab ib yaam le puab tau ua rua lwm tug lawm.\u201d"},{"bible_id":"1726","chapter_code":"EZK.9","verse_code":"EZK.9.11","label":"11","content":"Ces tug txivneej kws naav rig tsho ntaub maag rov lug has rua tug TSWV has tas, \u201cKuv tub moog ua tav lawv le koj tej lug saamfwm lawm.\u201d"},{"bible_id":"1726","chapter_code":"EZK.10","verse_code":"EZK.10.1","label":"1","content":"Kuv tsaa muag saib qhov kws zoo le lub ntuj ncaaj ntawm cov qhelunpees  taubhau rua sau, kuv pum muaj ib yaam zoo le lub zwmtxwv kws yog muab cov qai zeb Xafiles ua."},{"bible_id":"1726","chapter_code":"EZK.10","verse_code":"EZK.10.2","label":"2","content":"Vaajtswv has rua tug txivneej naav rig tsho ntaub maag has tas, \u201cKoj ca le chaws kis nruab nraab ntawm cov lug kws nyob huv qaab cov qhelunpees, hab muab phoov teg yawm cov ncaig tawg kws cig lab ploog nqaa lug; hab coj moog w kuas thoob plawg lub nroog.\u201d Kuv saib ntsoov tug txivneej ntawd moog."},{"bible_id":"1726","chapter_code":"EZK.10","verse_code":"EZK.10.3","label":"3","content":"Thaus nwg moog rua huv, cov qhelunpees tseem taabtom sawv ntawm lub Tuamtsev saab nraag, hab muaj fuab lug puv nkaus chaav huv plawv."},{"bible_id":"1726","chapter_code":"EZK.10","verse_code":"EZK.10.4","label":"4","content":"Tug TSWV tug tshwjchim txawm tawm ntawm cov qhelunpees moog rua ntawm txujkev kws moog rua huv lub Tuamtsev. Ces fuab txawm lug qhwv nkaus lub Tuamtsev hab tug TSWV tug tshwjchim ci ntsaa ab puv nkaus huv chaav tsev ntawd."},{"bible_id":"1726","chapter_code":"EZK.10","verse_code":"EZK.10.5","label":"5","content":"Cov qhelunpees ntxuaj tis nrov heev, ua rua cov tuabneeg kws nyob saab nrau chaav ntawd nov huv tuabsi. Lub suab ntawd nrov ib yaam le Vaajtswv tug kws muaj Fwjchim Luj kawg nkaus lub suab."},{"bible_id":"1726","chapter_code":"EZK.10","verse_code":"EZK.10.6","label":"6","content":"Thaus tug TSWV has kuas tug txivneej kws naav ntaub maag moog muab cov ncaig tawg ntawm kis nruab nraab cov lug kws nyob huv qaab cov qhelunpees, tug txivneej ntawd txawm moog sawv ze ntawm ib lub lug."},{"bible_id":"1726","chapter_code":"EZK.10","verse_code":"EZK.10.7","label":"7","content":"Cov qhelunpees ib tug txawm cev teg moog muab ob peb lub ncaig tawg lug tso rua huv tug txivneej kws naav rig tsho ntaub maag txhais teg, tug txivneej ntawd nqaa cov ncaig tawg hab tawm moog lawm."},{"bible_id":"1726","chapter_code":"EZK.10","verse_code":"EZK.10.8","label":"8","content":"Kuv pum cov qhelunpees txhua tug muaj ib yaam zoo le tuabneeg txhais teg nyob huv qaab puab txhua phob tis."},{"bible_id":"1726","chapter_code":"EZK.10","verse_code":"EZK.10.9+EZK.10.10","label":"9-10","content":"Kuv pum plaub lub lug zoo ib yaam nkaus, ib lub nyob ib saab ntawm ib tug qhelunpees. Cov lug ntawd ci ib yaam le cov qai zeb muaj nqes, hab txhua lub lug, nyag tseem muaj dlua nyag ib lub lug dlhos rua ntawm ceg kaum saab xis."},{"bible_id":"1726","chapter_code":"EZK.10","verse_code":"EZK.10.11","label":"11","content":"Thaus cov qhelunpees moog kev, puab yeej moog tau rua txhua phaab tsi taag tig le. Puab yeej moog tau ua ke rua txhua phaab lawv le puab xaav moog."},{"bible_id":"1726","chapter_code":"EZK.10","verse_code":"EZK.10.12","label":"12","content":"Puab tej cev, tej nrausqaum, tej teg, tej tis hab tej lug puavleej muaj qhovmuag huv tuabsi."},{"bible_id":"1726","chapter_code":"EZK.10","verse_code":"EZK.10.13","label":"13","content":"Cov lug ntawd zoo ib yaam le cov kws kuv tub xub pum huv thawj zaaj ywgtoog lawm."},{"bible_id":"1726","chapter_code":"EZK.10","verse_code":"EZK.10.14","label":"14","content":"Txhua tug qhelunpees twg muaj plaub lub ntsejmuag. Lub ib zoo le tug txiv nyuj lub, lub ob zoo le tuabneeg lub, lub peb zoo le tsuv ntxhuav lub, hab lub plaub zoo le dlaav lub."},{"bible_id":"1726","chapter_code":"EZK.10","verse_code":"EZK.10.15","label":"15","content":"(Puab yog tuab cov qhelunpees kws kuv pum nyob ntawm ntug Dlej Khenpales). Thaus cov qhelunpees ntawd yaa rua sau nruab ntug,"},{"bible_id":"1726","chapter_code":"EZK.10","verse_code":"EZK.10.16","label":"16","content":"cov lug nrug puab moog hab. Thaus puab nthuav tis yaa los cov lug yeej nrug puab moog ua ke."},{"bible_id":"1726","chapter_code":"EZK.10","verse_code":"EZK.10.17","label":"17","content":"Thaus cov qhelunpees nreg los cov lug kuj nreg; hab thaus cov qhelunpees yaa los cov lug kuj yaa hab, rua qhov cov qhelunpees yog cov kws tswj cov lug ntawd."},{"bible_id":"1726","chapter_code":"EZK.10","verse_code":"EZK.10.18","label":"18","content":"Taamsim ntawd tug TSWV tug tshwjchim kws ci ntsaa ab txawm tawm ntawm txujkev kws moog rua huv lub Tuamtsev moog nreg ncaaj rua sau cov qhelunpees."},{"bible_id":"1726","chapter_code":"EZK.10","verse_code":"EZK.10.19","label":"19","content":"Thaus kuv tseem saib ntsoov, cov qhelunpees txawm nthuav tis yaa huv nplajteb nuav moog, ces cov lug txawm yaa nrug puab moog lawm. Puab moog nreg rua ntawm lub roojvaag saab nubtuaj ntawm lub Tuamtsev hab tug TSWV tug tshwjchim kws ci ntsaa ab lug qhwv nkaus cov qhelunpees ntawd."},{"bible_id":"1726","chapter_code":"EZK.10","verse_code":"EZK.10.20","label":"20","content":"Kuv tseem ncu has tas yog tuab cov qhelunpees kws kuv tub xub pum nyob huv qaab cov Yixalayees tug Vaajtswv ntawm tug ntug Dlej Khenpales."},{"bible_id":"1726","chapter_code":"EZK.10","verse_code":"EZK.10.21","label":"21","content":"Cov qhelunpees ntawd txhua tug muaj plaub lub ntsejmuag, plaub phob tis, hab muaj ib yaam zoo le tuabneeg txhais teg nyob huv qaab puab txhua phob tis."},{"bible_id":"1726","chapter_code":"EZK.10","verse_code":"EZK.10.22","label":"22","content":"Puab cov ntsejmuag los zoo ib yaam le cov ntsejmuag  kws kuv tub xub pum nyob ntawm ntug Dlej Khenpales. Txhua tug qhelunpees moog ncaaj nraim rua tom hauv ntej."},{"bible_id":"1726","chapter_code":"EZK.11","verse_code":"EZK.11.1","label":"1","content":"Vaajtswv tug Ntsujplig lug nqaa hlo kuv moog rua ntawm lub roojvaag kws nyob ntawm lub Tuamtsev saab nubtuaj. Muaj neeg nkaum tsib leeg txivneej nyob ze ntawm lub roojvaag, muaj Axules tug tub Ya-axaniyas hab Npenayas tug tub Pelatiyas kws yog ob tug thawjcoj ntawm puab tsaav tuabneeg nrug puab nyob ntawd."},{"bible_id":"1726","chapter_code":"EZK.11","verse_code":"EZK.11.2","label":"2","content":"Vaajtswv has rua kuv tas, \u201cTub noobneej, cov txivneej kws koj pum ntawd, tuavhuv ua phem ua qas hab qha cov tuabneeg huv lub nroog nuav ua txhum."},{"bible_id":"1726","chapter_code":"EZK.11","verse_code":"EZK.11.3","label":"3","content":"Puab has tas, \u2018Tsi ntev peb yuav tau ua tsev dlua.  Lub nroog nuav zoo le lub laujkaub kws nyob huv qhovcub hab peb zoo ib yaam le cov nqaj kws hau huv lub laujkaub ntawd, tabsis txawm le caag los lub laujkaub tseem thaiv peb ntawm cov nplaim tawg.\u2019"},{"bible_id":"1726","chapter_code":"EZK.11","verse_code":"EZK.11.4","label":"4","content":"Tub noobneej, koj ca le cev kuv tej lug tshev cov tuabneeg ntawd taamsim nuav.\u201d"},{"bible_id":"1726","chapter_code":"EZK.11","verse_code":"EZK.11.5","label":"5","content":"Vaajtswv tug Ntsujplig lug kaav hlo kuv, hab tug TSWV qha kuas kuv has cov lug nuav rua cov tuabneeg ntawd tas: \u201cCov Yixalayees, kuv paub tej kws mej has hab tej kws mej tuavhuv ua lawm."},{"bible_id":"1726","chapter_code":"EZK.11","verse_code":"EZK.11.6","label":"6","content":"Mej tua tuabneeg coob leej huv lub nroog nuav, txhaj muaj tej tuabneeg tuag pawg lug rua txhua txujkev."},{"bible_id":"1726","chapter_code":"EZK.11","verse_code":"EZK.11.7","label":"7","content":"\u201cKuv yog tug TSWV kws kaav ib puas tsaav yaam has le nuav rua mej. Lub nroog nuav yog lub laujkaub kws taabtom nyob huv qhovcub, tabsis dlaabtsi yog cov nqaj kws hau rua huv? Tub yog cov tuabneeg tuag kws mej tua ntaag! Mej yuav tsi tau nyob huv lub nroog nuav lawm, kuv yuav muab mej tshem rua saab nrau ntug nroog!"},{"bible_id":"1726","chapter_code":"EZK.11","verse_code":"EZK.11.8","label":"8","content":"Mej puas ntshai tej nav ntaaj? Kuv yuav khaiv ib paab tuabneeg nqaa ntaaj tuaj tua mej. Tug TSWV kws yog Vaajtswv has le ntawd."},{"bible_id":"1726","chapter_code":"EZK.11","verse_code":"EZK.11.9","label":"9","content":"Kuv yuav coj mej tawm moog rua nrau ntug nroog hab muab mej cob rua cov tuabneeg txawv tebchaws. Kuv tub txav txim rua mej lawm,"},{"bible_id":"1726","chapter_code":"EZK.11","verse_code":"EZK.11.10","label":"10","content":"mej yuav raug tua tuag rua huv mej lub tebchaws, ces txhua tug txhaj yuav paub has tas kuv yog tug TSWV."},{"bible_id":"1726","chapter_code":"EZK.11","verse_code":"EZK.11.11","label":"11","content":"Lub nroog nuav yuav tsi tiv thaiv mej le lub laujkaub tiv thaiv cov nqaj. Txawm yog mej yuav nyob huv lub tebchaws Yixalayees nuav qhov twg los kuv yuav rau txim rua mej."},{"bible_id":"1726","chapter_code":"EZK.11","verse_code":"EZK.11.12","label":"12","content":"Mej yuav paub has tas kuv yog tug TSWV kws rau txim rua mej, vim mej coj lwm tsaav tuabneeg tej kevcai, mej ua le ntawd yog mej rhuav kuv tej kevcai hab kuv tej lug saamfwm!\u201d"},{"bible_id":"1726","chapter_code":"EZK.11","verse_code":"EZK.11.13","label":"13","content":"Thaus kuv tseem cev Vaajtswv lug, Pelatiyas ca le qaug ntawg tuag lawm. Kuv txhus caug ndlua ua ntsejmuag ti nkaus huv aav hab thov has tas, \u201cTug TSWV kws kaav ib puas tsaav yaam, thov tsi xob ua le ko! Koj txawm yuav muab cov tuabneeg kws seem huv tebchaws Yixalayees tua kuas tuag taag le los?\u201d"},{"bible_id":"1726","chapter_code":"EZK.11","verse_code":"EZK.11.14","label":"14","content":"Tug TSWV has rua kuv tas:."},{"bible_id":"1726","chapter_code":"EZK.11","verse_code":"EZK.11.15","label":"15","content":"\u201cTub noobneej, cov tuabneeg kws nyob huv Yeluxalees sis thaam txug koj hab koj cov kwvtij Yixalayees kws raug nteg moog rua lwm tebchaws. Puab has tas, \u2018Cov tuabneeg kws raug nteg moog ntawd nyob nrug dleb lub tebchaws kws muaj kev pehawm tug TSWV. Tug TSWV tub muab lub tebchaws nuav cob rua peb ua peb tug lawm.\u2019"},{"bible_id":"1726","chapter_code":"EZK.11","verse_code":"EZK.11.16","label":"16","content":"\u201cKoj has rua koj cov kwvtij kws raug nteg moog rua lwm tebchaws lawv le kuv cov lug nuav: Kuv yog tug TSWV kws ntab puab moog nyob rua tej tebchaws kws dleb, hab ua kuas puab tawg moog nyob xyaw ntau tsaav tuabneeg. Tabsis txawm le ntawd los kuv yuav nrug puab nyob huv cov tebchaws ntawd."},{"bible_id":"1726","chapter_code":"EZK.11","verse_code":"EZK.11.17","label":"17","content":"\u201cKuv yog tug TSWV kws kaav ib puas tsaav yaam, koj has kuv tej lug nuav rua puab tas, kuv yuav sau puab huv cov tebchaws kws puab moog nyob ntawd rov lug, hab yuav muab lub tebchaws Yixalayees rov rua puab."},{"bible_id":"1726","chapter_code":"EZK.11","verse_code":"EZK.11.18","label":"18","content":"Thaus puab rov qaab lug, puab yuavtsum tso txhua yaam kev phem kev qas hab tej mlom kws puab muaj tseg huv tuabsi!"},{"bible_id":"1726","chapter_code":"EZK.11","verse_code":"EZK.11.19","label":"19","content":"Kuv yuav pub lub sab tshab hab txujkev xaav tshab rua puab. Kuv yuav rhu puab lub sab kws tawv le pobzeb povtseg, hab muab lub sab kws noog lug rua puab."},{"bible_id":"1726","chapter_code":"EZK.11","verse_code":"EZK.11.20","label":"20","content":"Ces puab yuav ua lawv le kuv tej kevcai hab muab sab npuab kuv tej lug saamfwm. Puab yuav yog kuv tsaav tuabneeg hab kuv yuav yog puab tug Vaajtswv."},{"bible_id":"1726","chapter_code":"EZK.11","verse_code":"EZK.11.21","label":"21","content":"Tabsis kuv yuav rau txim rua cov tuabneeg kws ua kev phem kev qas hab pe mlom. Kuv yuav rau txim rua puab, vim tej kws puab tau ua taag lug lawm.\u201d Tug TSWV kws kaav ib puas tsaav yaam has tej lug nuav."},{"bible_id":"1726","chapter_code":"EZK.11","verse_code":"EZK.11.22","label":"22","content":"Cov qhelunpees pib yaa tawm hab cov lug los txawm nrug cov qhelunpees moog lawm. Cov Yixalayees tug Vaajtswv tug tshwjchim kws ci ntsaa ab lug roog nkaus puab."},{"bible_id":"1726","chapter_code":"EZK.11","verse_code":"EZK.11.23","label":"23","content":"Tug tshwjchim txawm ncaim lub nroog hab moog rua tim lub roob kws nyob ntawm lub nroog saab nubtuaj lawm."},{"bible_id":"1726","chapter_code":"EZK.11","verse_code":"EZK.11.24","label":"24","content":"Nyob huv zaaj ywgtoog ntawd, Vaajtswv tug Ntsujplig nqaa hlo kuv hab coj kuv rov moog rua tim tebchaws Npanpiloos kws peb raug nteg moog nyob, ces zaaj ywgtoog txawm pluj lawm."},{"bible_id":"1726","chapter_code":"EZK.11","verse_code":"EZK.11.25","label":"25","content":"Kuv txhaj pav txhua yaam kws tug TSWV ua rua kuv pum, rua cov tuabneeg kws raug nteg moog ntawd noog."},{"bible_id":"1726","chapter_code":"EZK.12","verse_code":"EZK.12.1","label":"1","content":"Tug TSWV has rua kuv tas:."},{"bible_id":"1726","chapter_code":"EZK.12","verse_code":"EZK.12.2","label":"2","content":"\u201cTub noobneej, koj nrug cov tuabneeg ntxeev sab nyob. Puab muaj qhovmuag, tabsis puab tsi pum dlaabtsi; puab muaj qhovntsej, tabsis puab tsi nov lug, rua qhov puab yog tuabneeg ntxeev sab."},{"bible_id":"1726","chapter_code":"EZK.12","verse_code":"EZK.12.3","label":"3","content":"\u201cTub noobneej, ca le sawbsim koj tej khoom hab tawm moog ib yaam le koj yog tug tuabneeg poob tebchaws, hab koj ca le moog rua lwm qhov thaus nruab nub lug taabmeeg suavdlawg. Tej zag qhov kws koj tawm moog le ntawd yuav ua rua puab pum has tas puab yog tuabneeg ntxeev sab."},{"bible_id":"1726","chapter_code":"EZK.12","verse_code":"EZK.12.4","label":"4","content":"Ca le nqaa koj pob khoom hab sawv kev moog rua lwm qhov thaus nruab nub lug ib yaam le tug tuabneeg poob tebchaws, kuas puab txhua tug pum hab saib ntsoov koj."},{"bible_id":"1726","chapter_code":"EZK.12","verse_code":"EZK.12.5","label":"5","content":"Thaus puab saib ntsoov koj, koj ca le tho ib lub qhov ntawm saab phaab ntsaa, nqaa koj pob khoom tawm ntawm lub qhov ntawd moog."},{"bible_id":"1726","chapter_code":"EZK.12","verse_code":"EZK.12.6","label":"6","content":"Ca puab saib ntsoov koj tsaws koj pob khoom rua sau xubpwg hab tawm moog rua saab nrau tsaus ntuj nti, pus nkaus koj qhovmuag kuas koj tsi xob pum kev hab tsi paub sov yuav moog rua qhov twg. Qhov kws koj ua le ntawd, yog ua lub cim qha rua cov Yixalayees paub.\u201d"},{"bible_id":"1726","chapter_code":"EZK.12","verse_code":"EZK.12.7","label":"7","content":"Kuv ua lawv le tug TSWV qha rua kuv. Nub ntawd kuv txawm sawbsim tau ib pob khoom ib yaam le tug tuabneeg poob tebchaws, hab nub ntawd thaus yuav tsaus ntuj, kuv txawm muab teg tho ib lub qhov ntawm saab phaab ntsaa hab tawm moog rua saab nrau. Puab saib ntsoov kuv tsaws pob khoom rua sau xubpwg hab sawv kev moog lawm."},{"bible_id":"1726","chapter_code":"EZK.12","verse_code":"EZK.12.8","label":"8","content":"Taagkig tom qaab tug TSWV rov lug has rua kuv tas:"},{"bible_id":"1726","chapter_code":"EZK.12","verse_code":"EZK.12.9","label":"9","content":"\u201cTub noobneej, nwgnuav cov Yixalayees kws ntxeev sab nug has tas, koj ua dlaabtsi le ntawd,"},{"bible_id":"1726","chapter_code":"EZK.12","verse_code":"EZK.12.10","label":"10","content":"koj teb rua puab lawv le tug TSWV kws kaav ib puas tsaav yaam kuas koj has. Cov lug nuav yog has rua tug nom kws kaav lub nroog Yeluxalees hab cov pejxeem kws nyob huv lub nroog ntawd."},{"bible_id":"1726","chapter_code":"EZK.12","verse_code":"EZK.12.11","label":"11","content":"Koj has rua puab tas qhov kws koj ua le ntawd, yog ib lub cim qha rua puab paub has tas puab yuav raug luas nteg coj moog ua tuabneeg poob tebchaws."},{"bible_id":"1726","chapter_code":"EZK.12","verse_code":"EZK.12.12","label":"12","content":"Tug nom kws kaav puab los yuav tsaws hlo nwg pob khoom rua sau xubpwg hab tawm tsiv ntawm lub qhov kws luas tho rua nwg ntawm saab phaab ntsaa moog tsaus ntuj nti. Nwg yuav pus nkaus qhovmuag hab tsi paub sov yuav moog rua qhov twg."},{"bible_id":"1726","chapter_code":"EZK.12","verse_code":"EZK.12.13","label":"13","content":"Tabsis kuv yuav nthuav kuv lub vaag khwb nkaus nwg ca. Ces kuv yuav coj nwg moog rua huv lub nroog Npanpiloos kws yog qhov chaw nwg yuav tuag tsi pum lub nroog ntawd."},{"bible_id":"1726","chapter_code":"EZK.12","verse_code":"EZK.12.14","label":"14","content":"Kuv yuav ntab nwg tsoom numtswv, cov tuavxaam hab cov tub faajxwm kuas tawm tsiv moog rua txhua txujkev, ces luas yuav nrhav puab tua povtseg."},{"bible_id":"1726","chapter_code":"EZK.12","verse_code":"EZK.12.15","label":"15","content":"\u201cThaus kuv ntab puab tawm tsiv moog nyob xyaw lwm tsaav tuabneeg rua lwm lub tebchaws, puab yuav paub has tas kuv yog tug TSWV."},{"bible_id":"1726","chapter_code":"EZK.12","verse_code":"EZK.12.16","label":"16","content":"Kuv yuav tseg puab cov ntawd ibtxha dlim nav ntaaj nav rag, dlim kev tshaib kev nqhes, hab dlim kaab mob kev nkeeg, kuas thaus puab nrug lwm tsaav tuabneeg nyob, puab yuav leeg paub has tas puab tau ua phem ua qas luj kawg nkaus, hab puab yuav paub has tas kuv yog tug TSWV.\u201d"},{"bible_id":"1726","chapter_code":"EZK.12","verse_code":"EZK.12.17","label":"17","content":"Tug TSWV has rua kuv tas:."},{"bible_id":"1726","chapter_code":"EZK.12","verse_code":"EZK.12.18","label":"18","content":"\u201cTub noobneej, koj yuav noj mov ua ib ce tshee nyo hab koj haus dlej ntshai ua ib ce laim quas txag."},{"bible_id":"1726","chapter_code":"EZK.12","verse_code":"EZK.12.19","label":"19","content":"Tug TSWV kws kaav ib puas tsaav yaam kuas kuv has rua cov tuabneeg huv lub nroog Yeluxalees kws seem nyob huv puab lub tebchaws le nuav: puab yuav noj mov ua ib ce tshee nyo hab haus dlej ntshai ua ib ce tshee laim quas txag. Puab lub tebchaws yuav raug luas lwg kuas nyob qhuav nkuag ca, rua qhov cov tuabneeg kws nyob huv lub tebchaws ntawd tsi ua lawv le kuv tej kevcai."},{"bible_id":"1726","chapter_code":"EZK.12","verse_code":"EZK.12.20","label":"20","content":"Tej nroog kws nwgnuav muaj tuabneeg nyob puv nkaus yuav puamtsuaj, hab lub tebchaws yuav ua suabpuam taag. Ces puab txhaj yuav paub has tas kuv yog tug TSWV.\u201d"},{"bible_id":"1726","chapter_code":"EZK.12","verse_code":"EZK.12.21","label":"21","content":"Tug TSWV has rua kuv tas:."},{"bible_id":"1726","chapter_code":"EZK.12","verse_code":"EZK.12.22","label":"22","content":"\u201cTub noobneej, vim le caag cov Yixalayees pheej has zaaj paajlug nuav: \u2018Lub sijhawm dlhau zuj zug lawm, hab tej lug qha tshwm tsi muaj dlaabtsi tshwm le?\u2019"},{"bible_id":"1726","chapter_code":"EZK.12","verse_code":"EZK.12.23","label":"23","content":"Nwgnuav koj ca le qha tug TSWV kws kaav ib puas tsaav yaam tej lug rua puab. Kuv yuav ua kuas puab tej paajlug tsi muaj taag. Puab yuav tsi has txug zaaj paajlug ntawd huv tebchaws Yixalayees ntxiv le lawm. Koj qha rua puab le nuav: Tub txug sijhawm lawm, hab tej lug qha tshwm yuav tshwm muaj tseeb!"},{"bible_id":"1726","chapter_code":"EZK.12","verse_code":"EZK.12.24","label":"24","content":"\u201cYuav tsi muaj tej zaaj ywgtoog cuav lossis tsi muaj cov cevlug kws dlaag kuas tuabneeg yuam kev nyob huv cov Yixalayees ntxiv lawm."},{"bible_id":"1726","chapter_code":"EZK.12","verse_code":"EZK.12.25","label":"25","content":"Kuv yog tug TSWV, kuv has le caag yeej yuav muaj le ntawd. Kuv yuav tsi ncua sijhawm, vim mej tau ntxeev sab taag mej tam neej le, yog le ntawd kuv yuav ua lawv le kuv tau has rua mej lawm. Kuv yog tug TSWV kws kaav ib puas tsaav yaam has le ntawd!\u201d"},{"bible_id":"1726","chapter_code":"EZK.12","verse_code":"EZK.12.26","label":"26","content":"Tug TSWV has rua kuv tas;"},{"bible_id":"1726","chapter_code":"EZK.12","verse_code":"EZK.12.27","label":"27","content":"\u201cTub noobneej, cov Yixalayees xaav has tas, tej kws koj ua ywgtoog pum hab tej lug qha tshwm tseem tshuav ntev maam le tshwm lug."},{"bible_id":"1726","chapter_code":"EZK.12","verse_code":"EZK.12.28","label":"28","content":"Tug TSWV kws kaav ib puas tsaav yaam kuas kuv has rua puab le nuav: Kuv yuav tsi ncua sijhawm lawm. Yuav muaj tseeb le tej lug kws kuv has. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.13","verse_code":"EZK.13.1","label":"1","content":"Tug TSWV has rua kuv tas,"},{"bible_id":"1726","chapter_code":"EZK.13","verse_code":"EZK.13.2","label":"2","content":"\u201cTub noobneej, koj ca le tshev cov Yixalayees cov cevlug kws pheej cevlug lawv le puab xaav xwb. Koj has kuas puab ca le noog tug TSWV tej lug.\u201d"},{"bible_id":"1726","chapter_code":"EZK.13","verse_code":"EZK.13.3","label":"3","content":"Tug TSWV kws kaav ib puas tsaav yaam has tas: \u201cCov cevlug kws ruag yuav raug puamtsuaj! Puab has lawv le puab xaav xwb, puab tsi tau ua ywgtoog pum dlaabtsi le."},{"bible_id":"1726","chapter_code":"EZK.13","verse_code":"EZK.13.4","label":"4","content":"Cov Yixalayees, mej cov cevlug tsi muaj nqes ib yaam le tej maa kws nyob huv lub nroog kws pob taag lawm."},{"bible_id":"1726","chapter_code":"EZK.13","verse_code":"EZK.13.5","label":"5","content":"Puab tsi zuv ntawm tej qhov kws saab phaab ntsaa qaug lawm lossis puab tsi khu saab phaab ntsaa ntawd. Yog le ntawd nub kws tug TSWV lug hab muaj kev tsuv kev rog tuaj, cov Yixalayees yuav tiv tsi tau."},{"bible_id":"1726","chapter_code":"EZK.13","verse_code":"EZK.13.6","label":"6","content":"Tej zaaj ywgtoog kws puab ua yog cuav hab tej lug qha tshwm kws puab has yog lug dlaag xwb. Puab dlaag has tas yog puab cev kuv tej lug, tabsis kuv tsi tau khaiv puab moog. Tsi taag le ntawd xwb, puab tseem xaav kuas tej lug kws puab has yog lug tseeb!"},{"bible_id":"1726","chapter_code":"EZK.13","verse_code":"EZK.13.7","label":"7","content":"Kuv qha rua puab has tas: Tej zaaj ywgtoog kws mej pum yog cuav hab tej lug qha tshwm kws mej has yog lug dlaag. Mej has tas yog mej has kuv cov lug, tabsis kuv tsi tau has rua mej!\u201d"},{"bible_id":"1726","chapter_code":"EZK.13","verse_code":"EZK.13.8","label":"8","content":"Tug TSWV kws kaav ib puas tsaav yaam has rua puab tas, \u201cMej tej lug yog lug cuav hab tej zaaj ywgtoog kws mej pum yog dlaag xwb. Kuv yog tug kws tawmtsaam mej ntaag."},{"bible_id":"1726","chapter_code":"EZK.13","verse_code":"EZK.13.9","label":"9","content":"Kuv yuav rau txim rua mej cov kws cevlug cuav hab has tej lug qha tshwm kws ua rua tuabneeg yuam kev. Thaus kuv tsaav tuabneeg tuaj sis sau saablaaj ua ke, mej yuav tsi tau koom nrug puab; mej tej npe yuav tsi muaj nyob huv phoo ntawv kws teev cov Yixalayees tej npe; mej yuav tsi tau rov lug rua huv mej lub tebchaws. Ces mej txhaj yuav paub has tas kuv yog tug TSWV kws kaav ib puas tsaav yaam."},{"bible_id":"1726","chapter_code":"EZK.13","verse_code":"EZK.13.10","label":"10","content":"\u201cCov cevlug kws ua rua kuv tsaav tuabneeg yuam kev has tas, ca le tso sab tsi muaj dlaabtsi. Tabsis tsi yog le ntawd! Kuv tsaav tuabneeg puab tau tug ntsaa yeej lawm, ces cov cevlug maam coj moov sib tuaj leem rua."},{"bible_id":"1726","chapter_code":"EZK.13","verse_code":"EZK.13.11","label":"11","content":"Koj has rua cov cevlug ntawd tas, puab tug ntsaa yeej yuav pob puag taag. Kuv yuav tso naag hab tso lawg hlub heev lug ntaus hab cua dlaaj cua dlub yuav ntsawj tug ntsaa yeej ntawd."},{"bible_id":"1726","chapter_code":"EZK.13","verse_code":"EZK.13.12","label":"12","content":"Tug ntsaa yeej yuav pob, ces txhua tug yuav nug koj has tas, cov moov sib kws leem tug ntsaa yeej dlua twg taag lawm?\u201d"},{"bible_id":"1726","chapter_code":"EZK.13","verse_code":"EZK.13.13","label":"13","content":"Tug TSWV kws kaav ib puas tsaav yaam has tas: Kuv chim, kuv txhaj tso cua dlaaj cua dlub, tso naag hab lawg lug ntaus puab tug ntsaa yeej."},{"bible_id":"1726","chapter_code":"EZK.13","verse_code":"EZK.13.14","label":"14","content":"Kuv txhobtxwm rhuav tug ntsaa yeej kws puab muab moov sib leem kuas tawg taag, tshuav tug taw ntsaa lawm xwb. Tug ntsaa yeej yuav qaug lug ntaus mej tuag taag. Ces txhua tug txhaj paub has tas kuv yog tug TSWV."},{"bible_id":"1726","chapter_code":"EZK.13","verse_code":"EZK.13.15","label":"15","content":"\u201cTug ntsaa yeej hab cov tuabneeg kws muab moov sib leem tug ntsaa yeej yuav raug kuv txujkev chim kws luj kawg nkaus. Ces kuv yuav qha rua koj has tas tug ntsaa yeej hab cov tuabneeg kws muab moov sib leem tug ntsaa yeej tub pluj taag lawm,"},{"bible_id":"1726","chapter_code":"EZK.13","verse_code":"EZK.13.16","label":"16","content":"cov cev Vaajtswv lug ntawd yog cov kws has rua lub nroog Yeluxalees kuas ca le tso sab, thaus kws tsi muaj kev tso sab.\u201d Tug TSWV kws kaav ib puas tsaav yaam yog tug has le ntawd."},{"bible_id":"1726","chapter_code":"EZK.13","verse_code":"EZK.13.17","label":"17","content":"Tug TSWV has tas, \u201cTub noobneej, nwgnuav koj tsaa qhovmuag saib koj tsaav tuabneeg cov quaspuj kws pheej has tej lug qha tshwm. Koj ca le tshev puab"},{"bible_id":"1726","chapter_code":"EZK.13","verse_code":"EZK.13.18","label":"18","content":"hab qha tug TSWV kws kaav ib puas tsaav yaam tej lug rua puab has tas: \u201cCov quaspuj ko yuav raug puamtsuaj! Mej xaws tej pluaj ntaub rua txhua tug coj ntawm teg hab ntus phuam rua txhua tug ntoo sau taubhau kuas puab muaj fwjchim tswj lwm tug lub neej. Mej xaav tau lub fwjchim kws tswj kuv tsaav tuabneeg txujsa hab txujkev tuag moog siv kuas muaj nqes rua mej."},{"bible_id":"1726","chapter_code":"EZK.13","verse_code":"EZK.13.19","label":"19","content":"Mej ua saib tsi taug kuv taabmeeg kuv tsaav tuabneeg, kuas mej tau ob peb phoov teg moov nplej hab tau ob peb lub ncuav. Mej tua tej tuabneeg kws tsi tsimnyog tuag, tabsis mej tseg cov tuabneeg kws tsimnyog tuag ca. Mej ua le ntawd kuas dlaag tau kuv tsaav tuabneeg ntseeg mej.\u201d"},{"bible_id":"1726","chapter_code":"EZK.13","verse_code":"EZK.13.20","label":"20","content":"Tug TSWV kws kaav ib puas tsaav yaam has le nuav: \u201cKuv ntxub tej pluaj ntaub kws mej coj ntawm teg kws mej siv tswj kuv tsaav tuabneeg txujsa hab txujkev tuag. Kuv yuav chua tej ntawd ntawm mej teg moog, hab tso cov tuabneeg kws raug mej tswj kuas dlim."},{"bible_id":"1726","chapter_code":"EZK.13","verse_code":"EZK.13.21","label":"21","content":"Kuv yuav chua mej tej phuam povtseg hab tso kuv tsaav tuabneeg kuas dlim ntawm mej lub fwjchim. Ces mej yuav paub has tas kuv yog tug TSWV."},{"bible_id":"1726","chapter_code":"EZK.13","verse_code":"EZK.13.22","label":"22","content":"\u201cMej tej lug dlaag ua rua cov tuabneeg ncaaj nceeg kws kuv tsi xaav kuas raug mob qaug zug kawg le. Mej taav kev tsi pub cov tuabneeg ua phem tso puab tej kev phem kev qas tseg, kuas puab txhaj tau txujsa."},{"bible_id":"1726","chapter_code":"EZK.13","verse_code":"EZK.13.23","label":"23","content":"Nwgnuav mej tej zaaj ywgtoog cuav hab tej lug qha tshwm kws ua rua tuabneeg yuam kev tsi muaj lawm. Kuv cawm kuv tsaav tuabneeg dlim ntawm mej lub fwjchim lawm, mej txhaj yuav paub has tas kuv yog tug TSWV.\u201d"},{"bible_id":"1726","chapter_code":"EZK.14","verse_code":"EZK.14.1","label":"1","content":"Cov Yixalayees cov thawjcoj qee leej tuaj nug kuv, saib tug TSWV nyam le caag."},{"bible_id":"1726","chapter_code":"EZK.14","verse_code":"EZK.14.2","label":"2","content":"Ces tug TSWV has rua kuv tas,"},{"bible_id":"1726","chapter_code":"EZK.14","verse_code":"EZK.14.3","label":"3","content":"\u201cTub noobneej, cov tuabneeg nuav tub muab puab lub sab fij rua tej mlom hab ca tej mlom ntawd coj puab moog ua txhum. Puab xaav has tas kuv yuav teb puab hab nua los?\u201d"},{"bible_id":"1726","chapter_code":"EZK.14","verse_code":"EZK.14.4","label":"4","content":"Tug TSWV kws kaav ib puas tsaav yaam kuas kuv has rua puab le nuav: \u201cTxhua tug Yixalayees kws ca tej mlom kaav puab lub sab hab coj puab moog ua txhum, tseem tuaj cuag tug cev Vaajtswv lug kuas nrug tuavxaam, kuv yog tug kws yuav teb puab tej lug xaav tau hab teb tej lug kws puab tej mlom xaav tau."},{"bible_id":"1726","chapter_code":"EZK.14","verse_code":"EZK.14.5","label":"5","content":"Tej mlom ntawd ua rua cov Yixalayees txaav dleb ntawm kuv lawm, tabsis kuv ca sab has tas kuv cov lug teb yuav coj tau cov Yixalayees rov lug muab lub sab npuab kuv."},{"bible_id":"1726","chapter_code":"EZK.14","verse_code":"EZK.14.6","label":"6","content":"\u201cTug TSWV kws kaav ib puas tsaav yaam kuas kuv has rua cov Yixalayees le nuav: Mej ca le tso plhuav mej tej mlom kws phem qas tseg hab rov lug cuag kuv."},{"bible_id":"1726","chapter_code":"EZK.14","verse_code":"EZK.14.7","label":"7","content":"\u201cThaus cov Yixalayees ib tug twg lossis cov tuabneeg txawv tebchaws ib tug twg kws nrug mej cov Yixalayees nyob, tsiv tawm ntawm kuv moog pe mlom, hab tseem tuaj cuag tug cev Vaajtswv lug kuas nrug tuavxaam, mas kuv kws yog tug TSWV yuav teb nwg!"},{"bible_id":"1726","chapter_code":"EZK.14","verse_code":"EZK.14.8","label":"8","content":"Kuv yuav tawmtsaam nwg. Kuv yuav muab nwg ua qauv has. Kuv yuav tshem nwg tawm huv kuv tsaav tuabneeg moog, mej txhaj yuav paub has tas kuv yog tug TSWV."},{"bible_id":"1726","chapter_code":"EZK.14","verse_code":"EZK.14.9","label":"9","content":"\u201cYog ib tug cevlug twg raug dlaag ntxag kuas teb tej lug cuav, qhov kws ua le ntawd tub yog kuv kws yog tug TSWV dlaag ntxag nwg. Kuv yuav tshem nwg tawm huv kuv tsaav tuabneeg Yixalayees moog."},{"bible_id":"1726","chapter_code":"EZK.14","verse_code":"EZK.14.10","label":"10","content":"Tug cevlug hab tug kws tuaj thov kuas cevlug yuav raug txim nyaav ib yaam nkaus."},{"bible_id":"1726","chapter_code":"EZK.14","verse_code":"EZK.14.11","label":"11","content":"Kuv yuav ua le nuav kuas cov Yixalayees txhaj tsi tso kuv tseg moog ua tej kev txhum kws ua rua puab tsi huv. Puab yuav yog kuv tsaav tuabneeg hab kuv yuav yog puab tug Vaajtswv. Tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.14","verse_code":"EZK.14.12","label":"12","content":"Tug TSWV has rua kuv tas:."},{"bible_id":"1726","chapter_code":"EZK.14","verse_code":"EZK.14.13","label":"13","content":"\u201cTub noobneej, yog ib lub tebchaws twg ua txhum hab tsi muab sab npuab kuv, ces kuv yuav rhuav tsi pub kuas muaj kev noj kev haus rua lub tebchaws ntawd. Kuv yuav tso kev tshaib kev nqhes lug raug cov tuabneeg hab tej tsaj kuas tuag taag huv tuabsi."},{"bible_id":"1726","chapter_code":"EZK.14","verse_code":"EZK.14.14","label":"14","content":"Txawm yog thaus Nau-es, Daniyees  hab Yauj, puab peb leeg ntawd ua neej nyob los puab tej kev ncaaj nceeg tsuas cawm tau puab txujsa nkaus xwb.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.14","verse_code":"EZK.14.15","label":"15","content":"\u201cLossis kuv tso tej tsaj nyaum lug tum tej tuabneeg thoob tebchaws kuas tuag taag, hab ua rua lub tebchaws nyob qhuav nkuag ca, kuas tsi muaj leejtwg tau luag taug kev hlaa lub tebchaws ntawd."},{"bible_id":"1726","chapter_code":"EZK.14","verse_code":"EZK.14.16","label":"16","content":"Kuv yog tug TSWV kws kaav ib puas tsaav yaam hab yog Vaajtswv tug kws muaj sa nyob has tas, txawm yog Nau-es, Daniyees hab Yauj puab nyob ntawd los puab yeej cawm tsi tau puab cov mivnyuas kuas dlim. Puab tsuas cawm tau puab xwb, lub tebchaws yuav ua suabpuam taag."},{"bible_id":"1726","chapter_code":"EZK.14","verse_code":"EZK.14.17","label":"17","content":"\u201cLossis kuv tso kev tsuv kev rog tuaj tua lub tebchaws, hab siv ntaaj tua cov tuabneeg hab tej tsaj kuas tuag taag huv tuabsi."},{"bible_id":"1726","chapter_code":"EZK.14","verse_code":"EZK.14.18","label":"18","content":"Kuv yog tug TSWV kws kaav ib puas tsaav yaam hab yog tug Vaajtswv kws muaj sa nyob has tas, txawm yog Nau-es, Daniyees hab Yauj puab nyob ntawd los puab yeej cawm tsi tau puab cov mivnyuas kuas dlim, puab tsuas cawm tau puab xwb."},{"bible_id":"1726","chapter_code":"EZK.14","verse_code":"EZK.14.19","label":"19","content":"\u201cYog has tas kuv chim, kuv tso sub tawg sub ntshaa lug raug lub tebchaws, kuas cov tuabneeg hab tej tsaj tuag taag huv tuabsi,"},{"bible_id":"1726","chapter_code":"EZK.14","verse_code":"EZK.14.20","label":"20","content":"kuv yog tug TSWV kws kaav ib puas tsaav yaam hab yog tug Vaajtswv kws muaj sa nyob has tas, txawm yog Nau-es, Daniyees hab Yauj puab nyob ntawd los puab yeej cawm tsi tau puab cov mivnyuas kuas dlim, puab txujkev ncaaj nceeg tsuas cawm tau puab xwb.\u201d"},{"bible_id":"1726","chapter_code":"EZK.14","verse_code":"EZK.14.21","label":"21","content":"Tug TSWV kws kaav ib puas tsaav yaam has tas: \u201cKuv yuav tso kuv plaub yaam kev rau txim kws nyaav heev lug rua lub nroog Yeluxalees xws le: kev tsuv kev rog, kev tshaib kev nqhes, kev mob kev nkeeg, hab tej tsaj nyaum lug rhuav kuas cov tuabneeg hab tej tsaj tuag taag huv tuabsi."},{"bible_id":"1726","chapter_code":"EZK.14","verse_code":"EZK.14.22","label":"22","content":"Yog muaj leejtwg seem tuag hab coj tau nwg cov mivnyuas lug cuag mej, mej yuav pum has tas puab ua phem ua qas kawg le, ces mej yuav paub has tas kuv rau txim ncaaj nceeg rua lub nroog Yeluxalees;"},{"bible_id":"1726","chapter_code":"EZK.14","verse_code":"EZK.14.23","label":"23","content":"mej txhaj yuav paub has tas txhua yaam kws kuv ua taag lug yeej tsimnyog lawm.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.15","verse_code":"EZK.15.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.15","verse_code":"EZK.15.2","label":"2","content":"\u201cTub noobneej, yuav ua le caag muab tsob maab pev tau rua tsob ntoo? Yog muab tsob txiv maab pev rua tsob ntoo kws nyob huv haav zoov yuav txawv le caag?"},{"bible_id":"1726","chapter_code":"EZK.15","verse_code":"EZK.15.3","label":"3","content":"Koj puas siv tau tsob maab ntawd ua tau ib yaam dlaabtsi? Koj puas muab tau tsob maab ntawd lug ua nqailauj dlai tau tej yaam dlaabtsi?"},{"bible_id":"1726","chapter_code":"EZK.15","verse_code":"EZK.15.4","label":"4","content":"Nwg tsuas zoo ua tawg rauv xwb. Yog thaus ob tog tw kub nyab taag hab ntu nruab nraab ua ncaig lawm, koj puas tseem siv tau kuas muaj nqes?"},{"bible_id":"1726","chapter_code":"EZK.15","verse_code":"EZK.15.5","label":"5","content":"Thaus tseem tsi tau muab hlawv tub siv tsi tau ua dlaabtsi. Tom qaab kws kub nyab taag ua ncaig lawm, hajyam siv tsi tau lawm.\u201d"},{"bible_id":"1726","chapter_code":"EZK.15","verse_code":"EZK.15.6","label":"6","content":"Tug TSWV kws kaav ib puas tsaav yaam has le nuav: \u201cLuas sau tej maab huv haav zoov coj moog hlawv povtseg le caag, kuv yuav coj cov Yixalayees kws nyob huv Yeluxalees moog ib yaam le ntawd,"},{"bible_id":"1726","chapter_code":"EZK.15","verse_code":"EZK.15.7","label":"7","content":"hab kuv yuav rau txim rua puab. Puab tub dlim suavtawg kub ib zag lawm, tabsis zag nuav suavtawg yuav kub puab kuas dlu lug. Thaus kuv rau txim rua puab, mej yuav paub has tas kuv yog tug TSWV."},{"bible_id":"1726","chapter_code":"EZK.15","verse_code":"EZK.15.8","label":"8","content":"Vim puab tsi muab sab npuab kuv, yog le ntawd, kuv yuav muab puab lub tebchaws ua kuas ua suabpuam. Tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.16","verse_code":"EZK.16.1","label":"1","content":"Tug TSWV has rua kuv ntxiv tas:."},{"bible_id":"1726","chapter_code":"EZK.16","verse_code":"EZK.16.2","label":"2","content":"\u201cTub noobneej, koj ca le qha tej kev phem kev qas kws Yeluxalees tau ua lawm."},{"bible_id":"1726","chapter_code":"EZK.16","verse_code":"EZK.16.3","label":"3","content":"Koj qha tug TSWV kws kaav ib puas tsaav yaam tej lug rua Yeluxalees has tas: \u201cKoj yug huv lub tebchaws Kana-aas. Koj txiv yog tuabneeg Amaules, hab koj nam yog tuabneeg Hitis."},{"bible_id":"1726","chapter_code":"EZK.16","verse_code":"EZK.16.4","label":"4","content":"Thaus yug tau koj lug, tsi muaj leejtwg txav koj txuj hlaab ntaws lossis ntxuav koj,  tsi muab ntsev txhuam lossis muab khaub dluag lug qhwv koj."},{"bible_id":"1726","chapter_code":"EZK.16","verse_code":"EZK.16.5","label":"5","content":"Thaus yug tau koj lug, tsi muaj leejtwg hlub koj hab mob sab ua tej kws has taag lug ntawd rua koj. Luas txhaj muab koj pov rua tom taj nraag."},{"bible_id":"1726","chapter_code":"EZK.16","verse_code":"EZK.16.6","label":"6","content":"\u201cKuv dlua kev tuaj pum koj tsau ntshaav tsawv, koj ib ce lu ntshaav taag, tabsis kuv tsi ca koj tuag."},{"bible_id":"1726","chapter_code":"EZK.16","verse_code":"EZK.16.7","label":"7","content":"Kuv ua rua koj hlub mog quas nyoos ib yaam le tug ntsuag ntoo, koj txhaj hlub tav nkauj.  Koj ob lub mig puv zoo, hab koj cov plaubhau ntev nplwg loo, tabsis koj tseem labqaab."},{"bible_id":"1726","chapter_code":"EZK.16","verse_code":"EZK.16.8","label":"8","content":"\u201cThaus kuv rov dlua kev tuaj, kuv pum has tas txug lub sijhawm kws koj nyam hluas nraug lawm. Kuv txhaj muab kuv lub tsho luj qhwv koj lub cev kws labqaab. Kuv coglug yuav hlub koj hab yuav koj ua kuv tug quaspuj, kuas koj yog kuv tug.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.16","verse_code":"EZK.16.9","label":"9","content":"\u201cKuv muab dlej lug ntxuav tej ntshaav ntawm koj lub cev, hab muab roj tsw qaab pleev koj."},{"bible_id":"1726","chapter_code":"EZK.16","verse_code":"EZK.16.10","label":"10","content":"Kuv muab ib dlaim tab kws taw suab quas zaw rua koj naav, hab muab ib nkawm khau tawv kws zoo heev rua koj rau; kuv muab phuam ntaub maag rua koj ntoo hab muab tsho ntaub tshwbkaab rua koj naav."},{"bible_id":"1726","chapter_code":"EZK.16","verse_code":"EZK.16.11","label":"11","content":"Kuv muab paugteg hab paug cejdlaab rua koj coj,"},{"bible_id":"1726","chapter_code":"EZK.16","verse_code":"EZK.16.12","label":"12","content":"kuv muab khawb khawm koj qhovntswg, muab qhws ntsej rua koj coj, hab muab mom kub rua koj ntoo."},{"bible_id":"1726","chapter_code":"EZK.16","verse_code":"EZK.16.13","label":"13","content":"Koj coj saw nyaj saw kub hab naav tej ntaub maag hab ntaub tshwbkaab kws zoo heev. Koj tau noj tej ncuav kws yog muab cov tseem moov nplej puab, hab koj muaj zib ntaab hab roj txiv ntoo noj. Koj cev zaam zoo nkauj ci ntsaa quas ab, koj txhaj tau lug ua ib tug puj vaajntxwv."},{"bible_id":"1726","chapter_code":"EZK.16","verse_code":"EZK.16.14","label":"14","content":"Koj txujkev zoo nkauj ua rua koj muaj koob meej nto moo lug rua txhua tsaav tuabneeg, rua qhov kuv muab koj tseev zaam txaus nyam hab ntxim luas sab heev.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.16","verse_code":"EZK.16.15","label":"15","content":"\u201cTabsis koj ca le siv koj txujkev zoo nkauj hab nto moo moog nrug txhua tug kws tuaj cuag koj ua kev nkauj kev nraug."},{"bible_id":"1726","chapter_code":"EZK.16","verse_code":"EZK.16.16","label":"16","content":"Koj muab tej khaub dluag ibtxha coj moog dlai rua huv koj tej chaw pe mlom, hab chaw ua namndlav.  Ibtxwm yeej tsi muaj le nuav hab yuav tsi muaj ntxiv le lawm."},{"bible_id":"1726","chapter_code":"EZK.16","verse_code":"EZK.16.17","label":"17","content":"Koj muab tej saw nyaj saw kub kws kuv muab rua koj coj moog nchuav ua tej tug mlom txivneej hab ua kev nkauj kev nraug nrug tej mlom ntawd."},{"bible_id":"1726","chapter_code":"EZK.16","verse_code":"EZK.16.18","label":"18","content":"Koj muab tej tab taw suab quas zaw kws kuv muab rua koj coj moog rua tej mlom naav, koj muab roj txiv ntoo hab tej moov tshuaj tsw qaab kws kuv muab rua koj coj moog fij rua tej mlom."},{"bible_id":"1726","chapter_code":"EZK.16","verse_code":"EZK.16.19","label":"19","content":"Kuv pub koj muaj tej zaub mov kws yog tej tseem moov nplej, tej roj txiv ntoo hab zib ntaab noj, tabsis koj muab coj moog ua khoom fij kuas tej mlom nyam koj.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.16","verse_code":"EZK.16.20","label":"20","content":"\u201cKoj muab tej tub tej ntxhais kws koj yug rua kuv coj moog tua fij rua mlom. Koj moog ua kev nkauj kev nraug los tseem tsi txaus koj sab."},{"bible_id":"1726","chapter_code":"EZK.16","verse_code":"EZK.16.21","label":"21","content":"Koj txhaj coj kuv tej mivnyuas ntawd moog tua fij rua tej mlom los?"},{"bible_id":"1726","chapter_code":"EZK.16","verse_code":"EZK.16.22","label":"22","content":"Thaus koj moog ua kev phem kev qas kws yog ua namndlav, koj yeej tsi ncu qaab txug thaus koj tseem yau kws labqaab hab pw tsau ntshaav tsawv ntawd lawm.\u201d"},{"bible_id":"1726","chapter_code":"EZK.16","verse_code":"EZK.16.23","label":"23","content":"Tug TSWV kws kaav ib puas tsaav yaam has tas, \u201cKoj raug puamtsuaj lawm! Raug puamtsuaj lawm! Koj ua txhua yaam kev phem kev qas hab koj tseem"},{"bible_id":"1726","chapter_code":"EZK.16","verse_code":"EZK.16.24","label":"24","content":"moog ua tej chaw pe mlom rua ntawm tej ntug kev ua chaw ua namndlav."},{"bible_id":"1726","chapter_code":"EZK.16","verse_code":"EZK.16.25","label":"25","content":"Koj coj koj txujkev zoo nkauj moog dlaa paag aav. Koj muab koj lub cev rua txhua tug kws tuaj cuag koj, hab koj naj nub ua namndlav."},{"bible_id":"1726","chapter_code":"EZK.16","verse_code":"EZK.16.26","label":"26","content":"Koj ca cov tuabneeg Iziv kws yog phoojywg nruab ze tuaj nrug koj pw huv koj txaaj, hab koj pheej ua namndlav ua rua kuv chim heev."},{"bible_id":"1726","chapter_code":"EZK.16","verse_code":"EZK.16.27","label":"27","content":"\u201cKuv txhaj tsaa teg rau txim rua koj hab tshem tej koob moov kws yog koj feem ntawm koj moog. Kuv muab koj cob rua koj cov yeebncuab kws yog cov Filitees, kuas puab ua rua koj lawv le puab sab nyam, koj tej kev phem kev qas ua rua cov ntxhais Filitees poob ntsejmuag."},{"bible_id":"1726","chapter_code":"EZK.16","verse_code":"EZK.16.28","label":"28","content":"\u201cVim koj tsi txaus sab rua tej kev phem kev qas kws koj ua nrug lwm cov tuabneeg, koj txhaj lawv cov Axilias qaab. Koj yog puab tug namndlav, txawm le ntawd los tseem tsi txaus koj sab qeeg."},{"bible_id":"1726","chapter_code":"EZK.16","verse_code":"EZK.16.29","label":"29","content":"Tsi taag le ntawd xwb, koj tseem ua namndlav rua cov Npanpiloos kws yog lub tebchaws kws muaj tej tub laag tub luam, tabsis puab cov ntawd los kuj tsi txaus koj sab le hab.\u201d"},{"bible_id":"1726","chapter_code":"EZK.16","verse_code":"EZK.16.30","label":"30","content":"Tug TSWV kws kaav ib puas tsaav yaam has tas,  \u201cKoj tau ua ib puas tsaav yaam ib yaam le tug namndlav kws tsi paub txaajmuag le."},{"bible_id":"1726","chapter_code":"EZK.16","verse_code":"EZK.16.31","label":"31","content":"Koj ua chaw pe mlom rua txhua txujkev hab ua namndlav rua huv tej chaw ntawd. Tabsis tsi yog koj ua namndlav yuav nyaj ib yaam le tej namndlav ibtxwm ua."},{"bible_id":"1726","chapter_code":"EZK.16","verse_code":"EZK.16.32","label":"32","content":"Koj yog tug quaspuj kws muaj quasyawg, tabsis tsi hlub tug quasyawg, txhaj moog ua kev nkauj kev nraug."},{"bible_id":"1726","chapter_code":"EZK.16","verse_code":"EZK.16.33","label":"33","content":"Tug namndlav tag, mas luas them nyaj rua nwg, tabsis koj tseem muab khoom pub hab muab nyaj ndlav hluas nraug tuaj txhua qhov tuaj nrug koj pw."},{"bible_id":"1726","chapter_code":"EZK.16","verse_code":"EZK.16.34","label":"34","content":"Koj yog ib tug namndlav kws txawv dlua luas tej. Tsi muaj leejtwg yuam kuas koj ua namndlav. Luas tsi them nyaj rua koj; koj them nyaj rua luas. Koj yeej txawv dlua lwm tug namndlav tag.\u201d"},{"bible_id":"1726","chapter_code":"EZK.16","verse_code":"EZK.16.35","label":"35","content":"Yeluxalees kws yog tug namndlav! Koj ca le noog tug TSWV kws kaav ib puas tsaav yaam tej lug."},{"bible_id":"1726","chapter_code":"EZK.16","verse_code":"EZK.16.36","label":"36","content":"Tug TSWV kws kaav ib puas tsaav yaam has le nuav: \u201cKoj hle koj tej rig tsho ib yaam le tug namndlav, koj muab koj lub cev rua koj tej hluas nraug hab rua koj tej mlom kws phem qas, hab tua koj tej mivnyuas fij rua tej mlom ntawd."},{"bible_id":"1726","chapter_code":"EZK.16","verse_code":"EZK.16.37","label":"37","content":"Vim le nuav kuv yuav coj taagnrho koj tej qub hluas nraug tuaj ua ke, tsi has cov kws koj nyam hab cov kws koj ntxub huv tuabsi. Kuv yuav coj puab tuaj sawv puagncig koj, ces kuv yuav muab koj tej rig tsho hle kuas puab pum koj cuasqaab."},{"bible_id":"1726","chapter_code":"EZK.16","verse_code":"EZK.16.38","label":"38","content":"Kuv yuav rau txim rua koj, vim koj ua kev nkauj kev nraug hab tua tuabneeg. Kuv chim hab npautawg kuv txhaj rau txim kuas koj tuag."},{"bible_id":"1726","chapter_code":"EZK.16","verse_code":"EZK.16.39","label":"39","content":"Kuv yuav muab koj cob rua puab teg, puab yuav rhuav koj tej chaw ua namndlav hab pe mlom. Puab yuav chua pis nta koj tej rig tsho hab tej saw nyaj saw kub ca kuas koj nyob labqaab."},{"bible_id":"1726","chapter_code":"EZK.16","verse_code":"EZK.16.40","label":"40","content":"\u201cPuab yuav sau nthwv tuaj muab pobzeb ntaus koj hab muab ntaaj txav kuas koj tu ua ob peb yaa."},{"bible_id":"1726","chapter_code":"EZK.16","verse_code":"EZK.16.41","label":"41","content":"Puab yuav muab koj tej vaaj tse hlawv kuas kub nyab taag hab kuv yuav rau txim rua koj taabmeeg ib tsoom quaspuj. Kuv yuav txwv kuas koj tseg tsi xob ua namndlav hab tseg tsi xob muab khoom pub koj tej hluas nraug."},{"bible_id":"1726","chapter_code":"EZK.16","verse_code":"EZK.16.42","label":"42","content":"Ces kuv txujkev chim txhaj yuav txag hab kuv lub sab txhaj yuav tug. Kuv yuav tsi chim hab tsi khib ntxiv lawm."},{"bible_id":"1726","chapter_code":"EZK.16","verse_code":"EZK.16.43","label":"43","content":"Koj tsi ncu txug thaus koj tseem yau kws kuv tu koj, koj txhaj le moog ua ib puas tsaav yaam rua kuv chim. Yog le ntawd, kuv txhaj ua pauj tej kws koj tau ua lug lawm. Vim le caag koj ua kev nkauj kev nraug tsub rua tej kev pe mlom kws phem qas?\u201d Tug TSWV kws kaav ib puas tsaav yaam yog tug has le ntawd."},{"bible_id":"1726","chapter_code":"EZK.16","verse_code":"EZK.16.44","label":"44","content":"Tug TSWV has tas, \u201cTuabneeg yuav siv zaaj paajlug nuav has txug koj kws yog lub nroog Yeluxalees has tas: \u2018Leej nam zoo le caag, ces tug ntxhais zoo ib yaam le ntawd.\u2019"},{"bible_id":"1726","chapter_code":"EZK.16","verse_code":"EZK.16.45","label":"45","content":"Koj yog koj nam tug ntxhais tag. Koj nam ntxub nwg tug quasyawg hab nwg tej mivnyuas. Koj zoo ib yaam le koj cov vivncaug kws ntxub puab cov quasyawg hab cov mivnyuas. Koj hab koj cov vivncaug leej nam yog tuabneeg Hitis hab mej txiv yog tuabneeg Amaules."},{"bible_id":"1726","chapter_code":"EZK.16","verse_code":"EZK.16.46","label":"46","content":"\u201cKoj tug taislaug yog lub nroog Xamalis kws nyob nrug nwg tej zog saab qaumteb. Koj tug nam hluas yog lub nroog Xaudoos kws nyob nrug nwg tej zog saab qaabteb."},{"bible_id":"1726","chapter_code":"EZK.16","verse_code":"EZK.16.47","label":"47","content":"Tsi yog koj ua le puab ua xwb, tej kev phem kev qas kws puab ua ntawd tseem tsi txaus koj sab. Tsi ntev koj yuav moog ua tej kev phem kev qas kws phem tshaaj tej kws puab ua hab."},{"bible_id":"1726","chapter_code":"EZK.16","verse_code":"EZK.16.48","label":"48","content":"\u201cTug TSWV kws kaav ib puas tsaav yaam has tas, \u2018Kuv yog Vaajtswv tug kws muaj sa nyob has le nuav: \u201cKoj tug nam hluas kws yog lub nroog Xaudoos hab nwg tej zog tub tsi tau ua kev phem kev qas npaum le koj hab koj tej zog ua."},{"bible_id":"1726","chapter_code":"EZK.16","verse_code":"EZK.16.49","label":"49","content":"Ntawm nuav yog Xaudoos txujkev txhum. Nwg hab nwg cov ntxhais khaavtheeb, rua qhov puab muaj noj muaj haus nplua mag hab nyob kaaj sab lug, tabsis puab tsi hlub cov tuabneeg txomnyem hab cov tuabneeg pluag."},{"bible_id":"1726","chapter_code":"EZK.16","verse_code":"EZK.16.50","label":"50","content":"Puab khaavtheeb hab tawv ncauj kawg le. Thaus kuv pum puab ua tej kws kuv ntxub, kuv txhaj rhuav kuas puab raug kev puamtsuaj."},{"bible_id":"1726","chapter_code":"EZK.16","verse_code":"EZK.16.51","label":"51","content":"\u201c \u2018 \u201cXamalis tej kev txhum tub tsi npaum le koj tej kev txhum ib nraab. Koj tau ua kev phem kev qas ntau dlua nwg. Yog muab nwg pev rua koj, mas koj tug taislaug zoo le tug kws tsi muaj ib qho txhum le."},{"bible_id":"1726","chapter_code":"EZK.16","verse_code":"EZK.16.52","label":"52","content":"Nwgnuav koj yuavtsum ris txujkev txaajmuag. Koj tej kev txhum ntau dlua koj cov vivncaug, yog muab puab pev rua koj, ces zoo ib yaam le puab nyob ib caag tsi tau ua txhum le. Koj ca le tiv kev txobthuam hab ris kev poob ntsejmuag, rua qhov koj ua rua koj cov vivncaug zoo yaam le puab tsi muaj txhum.\u201d \u2019 \u201d"},{"bible_id":"1726","chapter_code":"EZK.16","verse_code":"EZK.16.53","label":"53","content":"Tug TSWV has rua Yeluxalees has tas, \u201cKuv yuav rov txhim khu lub nroog Xaudoos hab nwg tej zog, kuas rov vaammeej dlua. Kuv yuav rov txhim khu kuas koj vaammeej ib yaam nkaus."},{"bible_id":"1726","chapter_code":"EZK.16","verse_code":"EZK.16.54","label":"54","content":"Koj yuav rov txaajmuag rua tej kev phem kev qas kws koj tau ua lawm hab koj txujkev txhum yuav ua rua koj cov vivncaug pum has tas puab zoo dlua koj."},{"bible_id":"1726","chapter_code":"EZK.16","verse_code":"EZK.16.55","label":"55","content":"Xamalis hab Xaudoos yuav rov zoo le qub, koj hab koj tej zog los yuav rov zoo le qub hab."},{"bible_id":"1726","chapter_code":"EZK.16","verse_code":"EZK.16.56","label":"56","content":"Thaus koj khaavtheeb, koj muab koj tug nam hluas kws yog Xaudoos has tsi zoo"},{"bible_id":"1726","chapter_code":"EZK.16","verse_code":"EZK.16.57","label":"57","content":"ua ntej kws koj tej kev phem kev qas raug nthuav tawm. Nwgnuav koj zoo le nwg. Cov Edoos, cov Filitees hab cov tuabneeg kws nyob puagncig koj kws ntxub koj los has koj plig tsi zoo."},{"bible_id":"1726","chapter_code":"EZK.16","verse_code":"EZK.16.58","label":"58","content":"Koj yuav raug txim vim tej kev phem kev qas kws koj tau ua taag lug. Tug TSWV has le ntawd.\u201d"},{"bible_id":"1726","chapter_code":"EZK.16","verse_code":"EZK.16.59","label":"59","content":"Tug TSWV kws kaav ib puas tsaav yaam has tas, \u201cKuv yuav ua rua koj lawv le koj tau ua lawm, rua qhov koj tsi ua lawv le koj coglug, koj rhuav koj tej lug cog tseg."},{"bible_id":"1726","chapter_code":"EZK.16","verse_code":"EZK.16.60","label":"60","content":"Txawm le ntawd los kuv yuav ncu ntsoov kuv tej lug cog tseg rua koj thaus koj tseem yau, hab kuv yuav coglug rua koj moog ibtxhis."},{"bible_id":"1726","chapter_code":"EZK.16","verse_code":"EZK.16.61","label":"61","content":"Koj yuav rov ncu txug tej kev phem kws koj tau ua taag lug lawm. Koj yuav txaajmuag thaus koj coj koj tug taislaug hab tug nam hluas rov lug. Kuv yuav ca obtug zoo ib yaam le yog koj ntxhais, tabsis kuv tsi coglug rua obtug le kuv coglug rua koj."},{"bible_id":"1726","chapter_code":"EZK.16","verse_code":"EZK.16.62","label":"62","content":"Kuv yuav nrug koj coglug dlua tshab, koj txhaj paub has tas kuv yog tug TSWV."},{"bible_id":"1726","chapter_code":"EZK.16","verse_code":"EZK.16.63","label":"63","content":"Kuv yuav zaam tej kev txhum kws koj tau ua taag lug, tabsis koj yuav ncu ntsoov tej ntawd hab txaajmuag heev tsi xaav has lug le.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.17","verse_code":"EZK.17.1","label":"1","content":"Tug TSWV has rua kuv tas:."},{"bible_id":"1726","chapter_code":"EZK.17","verse_code":"EZK.17.2","label":"2","content":"\u201cTub noobneej, koj ca le qha ib zaaj lug pevtxwv rua cov Yixalayees;"},{"bible_id":"1726","chapter_code":"EZK.17","verse_code":"EZK.17.3","label":"3","content":"Tug TSWV kws kaav ib puas tsaav yaam kuas koj has le nuav rua puab: Muaj ib tug dlaav luj kws ob phob tis zoo nkauj hab cov plaub tis ntev heev. Tug dlaav ntawd yaa moog rua sau roob Lenpanoos hab luv tau ib lub ntsis ntoo cab,"},{"bible_id":"1726","chapter_code":"EZK.17","verse_code":"EZK.17.4","label":"4","content":"tug dlaav coj lub ntsis cab ntawd moog rua huv lub tebchaws kws muaj kev laag kev luam, hab muab cog rua huv lub nroog kws cov tub laag tub luam nyob."},{"bible_id":"1726","chapter_code":"EZK.17","verse_code":"EZK.17.5","label":"5","content":"Tug dlaav tsua coj ib lub noob huv tebchaws Yixalayees moog cog rua huv ib thaaj aav zoo  kws muaj dlej txaus yug kuas lub noob ntawd tuaj kaug hab luj hlub."},{"bible_id":"1726","chapter_code":"EZK.17","verse_code":"EZK.17.6","label":"6","content":"Tug yub ntawd tuaj ua ib tsob maab tsi sab, tabsis nwg ncau ceg nthuav rua ob saab. Tsob maab ntawd cov ceg hlaav moog txug rua ntawm tug dlaav hab cov caag nrhau moog tub. Cov ceg hab cov nplooj tsaus nti."},{"bible_id":"1726","chapter_code":"EZK.17","verse_code":"EZK.17.7","label":"7","content":"\u201cMuaj dlua ib tug dlaav luj kws ob phob tis ntev hab muaj plaub tuab heev. Tsob maab nrhau caag moog txug rua ntawm tug dlaav, hab cov ceg los hlaav nplooj moog rua ntawm tug dlaav, tsob maab ca sab has tas tug dlaav yuav muab dlej yug nwg ntau dlua huv lub vaaj kws nwg tuaj."},{"bible_id":"1726","chapter_code":"EZK.17","verse_code":"EZK.17.8","label":"8","content":"Tabsis tsob maab ntawd yeej cog tau rua huv thaaj aav zoo kws muaj dlej txaus, nwg cov ceg txhaj hlaav nplooj ntau, tawg paaj txi txiv hab ua ib tsob maab kws zoo heev."},{"bible_id":"1726","chapter_code":"EZK.17","verse_code":"EZK.17.9","label":"9","content":"\u201cKuv kws yog tug TSWV kaav ib puas tsaav yaam nug le nuav: \u2018Tsob maab nuav puas yuav luj hlub taug? Thawj tug dlaav yeej dlob tau tsob maab, zaws cov txiv hab ntshua tej ceg povtseg kuas tsob maab qhuav. Tsi taag yuav siv zug lossis ca ib tsaav tuabneeg kws muaj zug tuaj dlob povtseg le."},{"bible_id":"1726","chapter_code":"EZK.17","verse_code":"EZK.17.10","label":"10","content":"Tsob maab ntawd yeej cog rua huv thaaj aav kws zoo lawm tag, tabsis nwg puas yuav luj hlub taug? Thaus cov cua saab nubtuaj ntsawj tuaj, nwg puas yuav ntsws? Nwg puas yuav tuag tshaav rua ntawm thaaj chaw kws nwg tuaj?\u2019 \u201d"},{"bible_id":"1726","chapter_code":"EZK.17","verse_code":"EZK.17.11","label":"11","content":"Tug TSWV has rua kuv tas:."},{"bible_id":"1726","chapter_code":"EZK.17","verse_code":"EZK.17.12","label":"12","content":"\u201cKoj nug saib cov tuabneeg ntxeev sab puas paub zaaj lug pevtxwv ntawd lub ntsab. Koj has rua puab tas, vaajntxwv Npanpiloos tuaj rua huv Yeluxalees, nteg cov Yudas tug vaajntxwv hab nwg cov numtswv coj moog rua tim tebchaws Npanpiloos lawm."},{"bible_id":"1726","chapter_code":"EZK.17","verse_code":"EZK.17.13","label":"13","content":"Vaajntxwv Npanpiloos tseem nteg cov Yudas tug vaajntxwv tsev tuabneeg ib tug coj moog hab yuam kuas nwg coglug lawv le vaajntxwv has. Nwg nteg cov numtswv coj moog kaw,"},{"bible_id":"1726","chapter_code":"EZK.17","verse_code":"EZK.17.14","label":"14","content":"tsi pub kuas tsaav tuabneeg Yudas sawv taug hab kuas puab ua lawv le tej lug kws cog tseg lawm xwb."},{"bible_id":"1726","chapter_code":"EZK.17","verse_code":"EZK.17.15","label":"15","content":"Tabsis cov Yudas tug vaajntxwv ntxeev sab hab khaiv ib paab numtswv moog rua nraag tebchaws Iziv, coj neeg hab tubrog coob heev tuaj. Nwg puas yuav ua tav? Nwg ua le ntawd, nwg puas yuav tsiv dlim? Nwg yuav rhuav tsi tau nwg tej lug cog tseg hab tsiv tsi dlim le!\u201d"},{"bible_id":"1726","chapter_code":"EZK.17","verse_code":"EZK.17.16","label":"16","content":"Tug TSWV kws kaav ib puas tsaav yaam has tas, \u201cKuv yog tug Vaajtswv kws muaj sa nyob, cov Yudas tug vaajntxwv yuav tuag rua huv tebchaws Npanpiloos, rua qhov nwg rhuav tej lug cog tseg kws nwg nrug vaajntxwv Npanpiloos kws tsaa nwg ua vaajntxwv lawm."},{"bible_id":"1726","chapter_code":"EZK.17","verse_code":"EZK.17.17","label":"17","content":"Txawm yog Falaus muaj tubrog coob heev los yuav paab cov Yudas tug vaajntxwv tua tsi yeej, thaus cov Npanpiloos tuaj khawb aav meem tug ntsaa yeej kuas tua tau tuabneeg tuag coob ntawd."},{"bible_id":"1726","chapter_code":"EZK.17","verse_code":"EZK.17.18","label":"18","content":"Cov Yudas tug vaajntxwv saib tsi taug hab rhuav tej lug cog tseg lawm. Nwg ua txhua yaam le ntawd, mas nwg yuav tsiv tsi dlim le.\u201d"},{"bible_id":"1726","chapter_code":"EZK.17","verse_code":"EZK.17.19","label":"19","content":"Tug TSWV kws kaav ib puas tsaav yaam has tas, \u201cKuv yog tug Vaajtswv kws muaj sa nyob, kuv yuav rau txim rua nwg vim nwg tuav kuv lub npe coglug has tas, nwg yuav ua lawv le tej lug cog tseg ntawd."},{"bible_id":"1726","chapter_code":"EZK.17","verse_code":"EZK.17.20","label":"20","content":"Kuv yuav nthuav vaag khwb nkaus nwg. Kuv yuav coj nwg moog rua tim tebchaws Npanpiloos hab rau txim rua nwg, rua qhov nwg tsi muab sab npuab kuv."},{"bible_id":"1726","chapter_code":"EZK.17","verse_code":"EZK.17.21","label":"21","content":"Nwg cov tubrog kws sab tawv tshaaj yuav tuag taag rua huv tshaav rog, hab cov seem yuav tawg tsiv ua saab ua sua rua txhua qhov. Koj txhaj yuav paub has tas kuv yog tug TSWV kws has le ntawd.\u201d"},{"bible_id":"1726","chapter_code":"EZK.17","verse_code":"EZK.17.22","label":"22","content":"Tug TSWV kws kaav ib puas tsaav yaam has le nuav: \u201cKuv yuav txav tsob ntoo cab kws sab lub ntsis hab luv tug ntsuag mog; kuv yuav coj moog cog rua sau roob sab,"},{"bible_id":"1726","chapter_code":"EZK.17","verse_code":"EZK.17.23","label":"23","content":"yog cov Yixalayees lub roob kws sab tshaaj plawg. Nwg yuav ncau ceg, txi txiv hab peem tsheej ua ib tsob ntoo cab luj heev. Yuav muaj txhua yaam noog lug ua zeg hab nyob ntawm tej ceg."},{"bible_id":"1726","chapter_code":"EZK.17","verse_code":"EZK.17.24","label":"24","content":"Txhua tsob ntoo kws nyob huv lub tebchaws yuav paub has tas kuv yog tug TSWV. Kuv ua rua cov ntoo kws sab kuas qeg hab ua kuas cov ntoo kws qeg sab tuaj. Kuv ua rua cov ntoo kws tseem ntsuab kuas tuag tshaav, hab ua kuas cov ntoo kws qhuav lawm rov hlaav nplooj. Kuv yog tug TSWV kws has le ntawd. Kuv yuav ua lawv le tej lug kws kuv tau has lawm.\u201d"},{"bible_id":"1726","chapter_code":"EZK.18","verse_code":"EZK.18.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.18","verse_code":"EZK.18.2","label":"2","content":"\u201cZaaj paajlug kws tej tuabneeg naj nub has huv tebchaws Yixalayees yog dlaabtsi? \u2018Nam txiv noj txiv qaub, tabsis mivnyuas lug quavncaug.\u2019 \u201d"},{"bible_id":"1726","chapter_code":"EZK.18","verse_code":"EZK.18.3","label":"3","content":"Tug TSWV kws kaav ib puas tsaav yaam has tas, \u201cKuv yog Vaajtswv tug kws muaj sa nyob. Kuv yuav tsi pub mej naj nub has zaaj paajlug nuav huv lub tebchaws Yixalayees ntxiv lawm."},{"bible_id":"1726","chapter_code":"EZK.18","verse_code":"EZK.18.4","label":"4","content":"Txhua tug txujsa yog kuv le, tsi has nam txiv hab mivnyuas huv tuabsi. Tug twg ua txhum, tug ntawd tuag xwb."},{"bible_id":"1726","chapter_code":"EZK.18","verse_code":"EZK.18.5","label":"5","content":"\u201cPevxaam has tas, muaj ib tug tuabneeg zoo kws sab ncaaj hab ua ncaaj ua nceeg,"},{"bible_id":"1726","chapter_code":"EZK.18","verse_code":"EZK.18.6","label":"6","content":"nwg tsi pe cov Yixalayees tej mlom hab tsi noj tej khoom fij rua mlom ntawm qhov chaw kws txwv tsi pub pe mlom. Nwg tsi tau ntxag tej quaspuj lossis tsi nrug tug quaspuj kws tseem coj ntxhua pw."},{"bible_id":"1726","chapter_code":"EZK.18","verse_code":"EZK.18.7","label":"7","content":"Nwg tsi dlaag lossis tsi nyag leejtwg. Nwg thim tej kws luas coj tuaj yuam nqe ntawm nwg rov rua luas, nwg pub zaub mov rua cov tuabneeg tshaib nqhes noj lossis muab rig tsho rua cov tuabneeg labqaab naav."},{"bible_id":"1726","chapter_code":"EZK.18","verse_code":"EZK.18.8","label":"8","content":"Nwg tsi qev nyaj rua leejtwg kuas them paajlaum. Nwg tsi ua kev phem kev qas, hab nwg txav txim ncaaj nceeg rua cov kws muaj xaiv muaj lug."},{"bible_id":"1726","chapter_code":"EZK.18","verse_code":"EZK.18.9","label":"9","content":"Tug tuabneeg kws ua le ntawd yog tug kws fwm kuv tej lug saamfwm hab coj lawv le kuv tej kevcai. Nwg yog tug ncaaj nceeg hab nwg yuav muaj sa nyob. Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.18","verse_code":"EZK.18.10","label":"10","content":"\u201cPevxaam has tas, tug tuabneeg ntawd muaj ib tug tub ua tubsaab hab tua tuabneeg, nwg ua  tej kws has lug sau nuav ib yaam"},{"bible_id":"1726","chapter_code":"EZK.18","verse_code":"EZK.18.11","label":"11","content":"kws leej txiv tsi tau ua ib zag le. Nwg noj tej khoom kws fij rua mlom ntawm qhov chaw kws txwv tsi pub pe mlom, hab ntxag luas tej quaspuj,"},{"bible_id":"1726","chapter_code":"EZK.18","verse_code":"EZK.18.12","label":"12","content":"nwg dlaag ntxag cov tuabneeg pluag, nwg ua tubsaab hab nwg tsi thim tej kws luas coj tuaj yuam nqe ntawm nwg rov rua luas. Nwg moog pe mlom hab ua kev phem kev qas,"},{"bible_id":"1726","chapter_code":"EZK.18","verse_code":"EZK.18.13","label":"13","content":"nwg qev nyaj rua luas kuas luas them paajlaum. Nwg puas yuav muaj sa nyob? Nwg yuav tsi muaj. Nwg tau ua tej kev phem kev qas nuav, mas nwg yuav tuag. Nwg yuav ris nwg lub txim ntawd tuag."},{"bible_id":"1726","chapter_code":"EZK.18","verse_code":"EZK.18.14","label":"14","content":"\u201cPevxaam has tas, muaj dlua ib tug txivneej muaj ib tug tub. Tug tub ntawd pum txhua yaam kev txhum kws leej txiv ua, tabsis nwg tsi ua phem lawv le leej txiv ua."},{"bible_id":"1726","chapter_code":"EZK.18","verse_code":"EZK.18.15","label":"15","content":"Nwg tsi moog pe cov Yixalayees tej mlom, tsi noj tej khoom kws fij rua tej mlom ntawm qhov chaw kws txwv tsi pub pe mlom, hab nwg tsi ntxag luas tej quaspuj,"},{"bible_id":"1726","chapter_code":"EZK.18","verse_code":"EZK.18.16","label":"16","content":"tsi tsimtxom lossis nyag leejtwg tug. Nwg thim tej kws luas coj tuaj yuam nqe ntawm nwg rov rua luas. Nwg pub zaub mov rua cov tuabneeg tshaib nqhes noj hab muab rig tsho rua cov tuabneeg labqaab naav."},{"bible_id":"1726","chapter_code":"EZK.18","verse_code":"EZK.18.17","label":"17","content":"Nwg tsi ua kev phem kev qas,  hab tsi qev nyaj rua leejtwg kuas them paajlaum. Nwg ua lawv le kuv tej kevcai hab coj lawv le kuv tej lug saamfwm. Nwg yuav tsi tuag vim nwg txiv tej kev txhum, tabsis nwg yuav muaj sa nyob."},{"bible_id":"1726","chapter_code":"EZK.18","verse_code":"EZK.18.18","label":"18","content":"Tabsis nwg txiv ua tubsaab, fuab  luas tug hab nwg naj nub ua phem ua qas rua txhua tug, yog le ntawd nwg yuav tuag vim nwg tej kev txhum."},{"bible_id":"1726","chapter_code":"EZK.18","verse_code":"EZK.18.19","label":"19","content":"\u201cTabsis mej nug has tas, \u2018Yog le caag tug tub txhaj tsi raug txim vim leej txiv tej kev txhum? Lu lug teb mas yog tug tub ua ncaaj hab ua zoo. Nwg ceev hab ua lawv le kuv tej kevcai, nwg txhaj muaj sa nyob."},{"bible_id":"1726","chapter_code":"EZK.18","verse_code":"EZK.18.20","label":"20","content":"Tsuas yog tug kws ua txhum txhaj yuav tuag xwb. Tug tub yuav tsi raug txim vim leej txiv tej kev txhum, hab leej txiv yuav tsi raug txim vim tug tub tej kev txhum. Tug tuabneeg ncaaj nceeg yuav tau nqe zug vim nwg ua ncaaj. Hab tug tuabneeg tsi ncaaj yuav raug txomnyem vim tej kev phem kev qas kws nwg ua."},{"bible_id":"1726","chapter_code":"EZK.18","verse_code":"EZK.18.21","label":"21","content":"\u201cTug tuabneeg kws tso nwg tej kev txhum tseg hab ua lawv le kuv tej kevcai, nwg xyum coj ncaaj hab ua zoo, nwg yuav tsi tuag; tabsis yuav muaj sa nyob."},{"bible_id":"1726","chapter_code":"EZK.18","verse_code":"EZK.18.22","label":"22","content":"Kuv yuav zaam nwg tej kev txhum huv tuabsi hab nwg yuav muaj sa nyob, rua qhov nwg coj ncaaj."},{"bible_id":"1726","chapter_code":"EZK.18","verse_code":"EZK.18.23","label":"23","content":"Tug TSWV kws kaav ib puas tsaav yaam has tas, \u2018Mej xaav has tas, kuv xaav pum tug tuabneeg ua txhum tuag nua los. Tsi yog le ntawd, kuv tsuas xaav pum tug tuabneeg txhum tso nwg tej kev txhum tseg hab muaj sa nyob xwb."},{"bible_id":"1726","chapter_code":"EZK.18","verse_code":"EZK.18.24","label":"24","content":"\u201c \u2018Yog muaj ib tug tuabneeg ncaaj nceeg tso nwg txujkev ua zoo tseg, hab moog ua kev phem kev qas, ib yaam le cov tuabneeg ua phem ua qas ua, tug ntawd puas yuav muaj sa nyob? Tsi yog le ntawd! Kuv yuav tsi suav tej kws nwg tau ua zoo yaav taag lug le, nwg yuav tuag vim nwg tej kev txhum hab tsi muab sab npuab kuv.\u2019"},{"bible_id":"1726","chapter_code":"EZK.18","verse_code":"EZK.18.25","label":"25","content":"\u201cTabsis mej has tas, \u2018Tej kws tug TSWV kws kaav ib puas tsaav yaam ua, nwg ua tsi ncaaj.\u2019 Mej cov Yixalayees, ca le noog kuv has. Mej xaav has tas, tej kws kuv ua, kuv ua tsi ncaaj nua los? Mej yog cov kws ua tsi ncaaj ntaag!"},{"bible_id":"1726","chapter_code":"EZK.18","verse_code":"EZK.18.26","label":"26","content":"Thaus tug tuabneeg ncaaj nceeg tso nwg txujkev ua zoo tseg, hab moog ua kev phem kev qas, nwg yuav tuag; nwg tuag vim tej kev phem kev qas kws nwg ua."},{"bible_id":"1726","chapter_code":"EZK.18","verse_code":"EZK.18.27","label":"27","content":"Thaus tug tuabneeg tsi ncaaj nceeg tso nwg tej kev txhum tseg, rov lug coj ncaaj hab ua zoo, nwg yuav tau txujsa."},{"bible_id":"1726","chapter_code":"EZK.18","verse_code":"EZK.18.28","label":"28","content":"Nwg thim xaav hab tso kev txhum tseg, yog le ntawd, nwg yuav tsi tuag, tabsis yuav muaj sa nyob."},{"bible_id":"1726","chapter_code":"EZK.18","verse_code":"EZK.18.29","label":"29","content":"Mej cov Yixalayees has tas, \u2018Tej kws tug TSWV kws kaav ib puas tsaav yaam ua, nwg ua tsi ncaaj.\u2019 Mej xaav has tas tej kws kuv ua, kuv ua tsi ncaaj nua los? Mej yog cov kws ua tsi ncaaj ntaag."},{"bible_id":"1726","chapter_code":"EZK.18","verse_code":"EZK.18.30","label":"30","content":"\u201cKuv kws yog tug TSWV kws kaav ib puas tsaav yaam has rua mej cov Yixalayees has tas, kuv yuav txav txim rua mej txhua tug lawv le teg num kws mej tau ua lug lawm. Ca le tso mej tej kev phem kev qas tseg, tsi xob ca mej tej kev txhum coj mej moog raug kev puamtsuaj."},{"bible_id":"1726","chapter_code":"EZK.18","verse_code":"EZK.18.31","label":"31","content":"Mej ca le tso plhuav tej kev phem kev qas kws mej naj nub ua tseg, muab lub sab tshab hab txujkev xaav tshab lug coj. Vim le caag mej cov Yixalayees yuav xaav tuag ua luaj?"},{"bible_id":"1726","chapter_code":"EZK.18","verse_code":"EZK.18.32","label":"32","content":"Tug TSWV kws kaav ib puas tsaav yaam has tas, \u2018Kuv tsi xaav kuas ib tug twg tuag le. Ca le tso mej tej kev txhum tseg, mej txhaj muaj sa nyob.\u2019 \u201d"},{"bible_id":"1726","chapter_code":"EZK.19","verse_code":"EZK.19.1","label":"1","content":"Tug TSWV has kuas kuv hu zaaj nkauj quaj ntsuag nuav rua cov Yixalayees ob tug nom:"},{"bible_id":"1726","chapter_code":"EZK.19","verse_code":"EZK.19.2","label":"2","content":"Meb nam zoo ib yaam le tug maum tsuv ntxhuav! Nwg tu nwg cov mivnyuas luj hlub nrug cov txiv tsuv ntxhuav kws nyaum heev."},{"bible_id":"1726","chapter_code":"EZK.19","verse_code":"EZK.19.3","label":"3","content":"Nwg tu tug mivnyuas ntawd hab qha kuas txawj moog nrhav noj; nwg txhaj ua ib tug tsaj kws noj tuabneeg."},{"bible_id":"1726","chapter_code":"EZK.19","verse_code":"EZK.19.4","label":"4","content":"Ntau tsaav tuabneeg nov nwg lub moo hab khawb qhov tog nwg kev. Luas muab nqailauj nqai nwg caab moog rua nraag tebchaws Iziv lawm."},{"bible_id":"1726","chapter_code":"EZK.19","verse_code":"EZK.19.5","label":"5","content":"Thaus nwg pum has tas qhov kws nwg naj nub tog tsi muaj qaabhau, nwg taag kev ca sab. Nwg tu dlua ib tug mivnyuas, tug ntawd luj hlub ua ib tug tsuv ntxhuav kws nyaum heev."},{"bible_id":"1726","chapter_code":"EZK.19","verse_code":"EZK.19.6","label":"6","content":"Thaus nwg luj hlub tav ib tug txiv tsuv ntxhuav lawm, nwg nrug lwm cov tsuv ntxhuav moog nrhav tum tsaj. Nwg xyum moog tum tsaj hab ua ib tug tsaj kws noj tuabneeg."},{"bible_id":"1726","chapter_code":"EZK.19","verse_code":"EZK.19.7","label":"7","content":"Nwg tsoo luas tej chaw faajxwm, hab rhuav luas tej nroog puag taag. Txhua zag kws nwg nyooj ua rua cov tuabneeg huv lub tebchaws ntawd ntshai heev."},{"bible_id":"1726","chapter_code":"EZK.19","verse_code":"EZK.19.8","label":"8","content":"Ntau tsaav tuabneeg sis sau ua ke tuaj tua nwg; muaj tuabneeg coob heev tuaj txhua qhov chaw tuaj. Puab nthuav puab tej vaag khwb hab nteg tau nwg."},{"bible_id":"1726","chapter_code":"EZK.19","verse_code":"EZK.19.9","label":"9","content":"Puab muab nwg kaw rua huv ib lub nkuaj hab coj nwg moog cuag cov Npanpiloos tug vaajntxwv. Puab tso tuabneeg zuv rawv nwg tsi pub nwg nyooj, kuas tsi nov nwg lub suab nyooj sau tej roob kws nyob huv tebchaws Yixalayees lawm."},{"bible_id":"1726","chapter_code":"EZK.19","verse_code":"EZK.19.10","label":"10","content":"Meb nam zoo ib yaam le tsob txiv maab kws cog ze rua ntawm ntug dlej. Nyob qhov ntawd muaj dlej nplua mag, tsob txiv maab muaj nplooj tsaus nti hab txi txiv ncw heev."},{"bible_id":"1726","chapter_code":"EZK.19","verse_code":"EZK.19.11","label":"11","content":"Tsob txiv maab tej ceg khov heev, hab ua tau vaajntxwv tej cwj. Hab tsob txiv maab sab heev moog nto plawg sau cov fuab; txhua tug pum tsob txiv maab ntawd muaj nplooj ntau hab sab heev."},{"bible_id":"1726","chapter_code":"EZK.19","verse_code":"EZK.19.12","label":"12","content":"Tabsis txawm muaj tuabneeg limham muab nwg dlob povtseg. Cov cua saab nubtuaj ntsawj ua rua nwg cov txiv qhuav; hab nwg tej ceg ntshua taag; hab luas muab tej ceg qhuav coj moog hlawv povtseg taag."},{"bible_id":"1726","chapter_code":"EZK.19","verse_code":"EZK.19.13","label":"13","content":"Nwgnuav luas muab nwg coj moog cog rua tom taj suabpuam; ntawm thaaj aav kws tsi muaj dlej."},{"bible_id":"1726","chapter_code":"EZK.19","verse_code":"EZK.19.14","label":"14","content":"Tabsis suavtawg ca le cig sau tej ntsis txiv maab; kub tej ceg hab tej txiv taag dlu lug. Cov ceg ntawd tsi khov hab tsi tau ua vaajntxwv tej cwj lawm. Ntawm nuav yog zaaj nkauj quaj ntsuag kws luas hu taag rov hu dlua."},{"bible_id":"1726","chapter_code":"EZK.20","verse_code":"EZK.20.1","label":"1","content":"Lub tsib hlis ntuj nub xab kaug, xyoo xyaa kws peb raug nteg coj moog rua lwm tebchaws. Cov Yixalayees cov thawjcoj qee leej tuaj nug kuv tuavxaam saib tug TSWV nyam le caag."},{"bible_id":"1726","chapter_code":"EZK.20","verse_code":"EZK.20.2","label":"2","content":"Tug TSWV has rua kuv tas:"},{"bible_id":"1726","chapter_code":"EZK.20","verse_code":"EZK.20.3","label":"3","content":"\u201cTub noobneej, koj ca le has rua cov tuabneeg kws tuaj cuag koj has tas, tug TSWV kws kaav ib puas tsaav yaam has le nuav: Puas yog mej xaav tuaj nug saib kuv nyam le caag? Kuv yog Vaajtswv tug kws muaj sa nyob. Kuv tsi pub mej nug kuv ib lus le. Kuv yog tug TSWV kws kaav ib puas tsaav yaam, tej lug nuav yog kuv has."},{"bible_id":"1726","chapter_code":"EZK.20","verse_code":"EZK.20.4","label":"4","content":"\u201cTub noobneej, koj puas tau npaaj txhij yuav txav txim rua puab? Koj ca le qha kuas puab paub txug tej kev phem kev qas kws puab cov yawmkoob tau ua taag lug lawm."},{"bible_id":"1726","chapter_code":"EZK.20","verse_code":"EZK.20.5","label":"5","content":"Koj ca le qha tej kws kuv has nuav rua cov Yixalayees. Thaus kuv xaiv cov Yixalayees, kuv tau coglug tseg rua puab lawm. Thaus puab tseem nyob nraag tebchaws Iziv, kuv qha rua puab has le nuav: Kuv yog tug TSWV kws yog puab tug Vaajtswv."},{"bible_id":"1726","chapter_code":"EZK.20","verse_code":"EZK.20.6","label":"6","content":"Kuv coglug rua puab has tas, kuv yuav coj puab tawm nraag tebchaws Iziv lug nyob rua huv lub tebchaws kws kuv tau xaiv tseg rua puab lawm. Lub tebchaws ntawd aav rog hab zoo ua noj ua haus dlua lwm lub tebchaws."},{"bible_id":"1726","chapter_code":"EZK.20","verse_code":"EZK.20.7","label":"7","content":"Kuv has kuas puab tso tej mlom phem qas kws puab nyam tseg, hab tsi xob ca cov Iziv tej vaajtswv cuav ua rua puab tsi huv, rua qhov kuv yog tug TSWV kws yog puab tug Vaajtswv."},{"bible_id":"1726","chapter_code":"EZK.20","verse_code":"EZK.20.8","label":"8","content":"Tabsis puab tawmtsaam kuv, tsi noog kuv lug, tsi tso puab tej kev phem kev qas lossis tsi tso kev pe cov Iziv tej vaajtswv cuav tseg. Thaus puab tseem nyob nraag Iziv, puab tub yuav raug kuv txujkev chim kws luj kawg nkaus."},{"bible_id":"1726","chapter_code":"EZK.20","verse_code":"EZK.20.9","label":"9","content":"Tabsis kuv tsi ua le ntawd, yog kuv ua le ntawd, luas yuav txobthuam kuv lub npe. Kuv tau qha rua cov Iziv kws cov Yixalayees nrug nyob has tas, kuv yuav coj cov Yixalayees tawm huv cov Iziv lub tebchaws moog."},{"bible_id":"1726","chapter_code":"EZK.20","verse_code":"EZK.20.10","label":"10","content":"\u201cKuv txhaj tau coj cov Yixalayees tsiv tawm nraag tebchaws Iziv lug rua taj suabpuam lawm."},{"bible_id":"1726","chapter_code":"EZK.20","verse_code":"EZK.20.11","label":"11","content":"Kuv muab kuv tej lug saamfwm hab tej kevcai qha rua puab, yog leejtwg ua lawv le kuv tej lug saamfwm hab tej kevcai ntawd, yuav tau txujsa."},{"bible_id":"1726","chapter_code":"EZK.20","verse_code":"EZK.20.12","label":"12","content":"Kuv muab nub Xanpataus ua ib lub cim coglug nruab nraab ntawm puab hab kuv, kuas puab paub has tas, kuv yog tug TSWV kws ua rua puab dlawbhuv."},{"bible_id":"1726","chapter_code":"EZK.20","verse_code":"EZK.20.13","label":"13","content":"Tabsis thaus cov Yixalayees tseem nyob nraag taj suabpuam, puab ntxeev sab rua kuv hab tsi noog kuv lug. Puab rhuav kuv tej kevcai hab tsi coj lawv le kuv tej lug saamfwm kws pub tau txujsa rua tug kws ua lawv le ntawd. Thaus puab tseem nyob ntawm taj suabpuam, puab saib nub Xanpataus tsi tseemceeb. Kuv txujkev chim tub yuav ua rua puab raug kev puamtsuaj."},{"bible_id":"1726","chapter_code":"EZK.20","verse_code":"EZK.20.14","label":"14","content":"Tabsis kuv tsi ua le ntawd, yog kuv ua le ntawd, cov tuabneeg kws pum ntsoov kuv coj cov Yixalayees tawm huv tebchaws Iziv lug yuav txobthuam kuv lub npe."},{"bible_id":"1726","chapter_code":"EZK.20","verse_code":"EZK.20.15","label":"15","content":"Yog le ntawd, thaus puab tseem nyob nraag taj suabpuam, kuv coglug rua puab has tas kuv yuav tsi coj puab moog rua huv lub tebchaws kws kuv yuav muab rua puab, yog lub tebchaws kws aav rog hab zoo ua noj ua haus dlua lwm lub tebchaws."},{"bible_id":"1726","chapter_code":"EZK.20","verse_code":"EZK.20.16","label":"16","content":"Kuv tau coglug le ntawd, rua qhov puab rhuav kuv tej kevcai hab tsi coj lawv le kuv tej lug saamfwm, hab puab saib nub Xanpataus tsi tseemceeb, puab nyam pe puab tej mlom heev dlua."},{"bible_id":"1726","chapter_code":"EZK.20","verse_code":"EZK.20.17","label":"17","content":"\u201cTabsis kuv hlub puab heev. Kuv txhaj tsi tua kuas puab tuag rua nraag taj suabpuam."},{"bible_id":"1726","chapter_code":"EZK.20","verse_code":"EZK.20.18","label":"18","content":"Kuv ntuag cov Yixalayees tej hluas le nuav: Mej tsi xob xyum coj lawv le mej cov yawmkoob tau ua lug lawm; tsi xob coj lawv le puab tej kevlig kevcai lossis pe puab tej mlom kws ua rua mej tsi huv."},{"bible_id":"1726","chapter_code":"EZK.20","verse_code":"EZK.20.19","label":"19","content":"Kuv yog tug TSWV kws yog mej tug Vaajtswv. Mej yuavtsum ua lawv le kuv tej kevcai hab tej lug saamfwm."},{"bible_id":"1726","chapter_code":"EZK.20","verse_code":"EZK.20.20","label":"20","content":"Muab nub Xanpataus ua nub dlawbhuv, qhov ntawd yuav ua lub cim rua peb tej lug cog tseg, hab yuav ua rua mej ncu ntsoov has tas kuv yog tug TSWV kws yog mej tug Vaajtswv."},{"bible_id":"1726","chapter_code":"EZK.20","verse_code":"EZK.20.21","label":"21","content":"\u201cTabsis cov tuabneeg kws nyob tam ntawd ntxeev sab rua kuv. Puab rhuav kuv tej kevcai hab tsi ua lawv le kuv tej lug saamfwm kws pub tau txujsa rua tug kws ua lawv le ntawd. Thaus puab tseem nyob nraag taj suabpuam, puab saib nub Xanpataus tsi tseemceeb, kuv txujkev chim tub yuav ua rua puab raug kev puamtsuaj."},{"bible_id":"1726","chapter_code":"EZK.20","verse_code":"EZK.20.22","label":"22","content":"Tabsis kuv tsi ua le ntawd, yog kuv ua le ntawd, cov tuabneeg kws pum ntsoov kuv coj cov Yixalayees tsiv tawm huv tebchaws Iziv lug, yuav txobthuam kuv lub npe."},{"bible_id":"1726","chapter_code":"EZK.20","verse_code":"EZK.20.23","label":"23","content":"Kuv txhaj coglug dlua rua puab nyob nraag taj suabpuam has tas, kuv yuav lawv kuas puab moog nyob ri sua thoob plawg nplajteb."},{"bible_id":"1726","chapter_code":"EZK.20","verse_code":"EZK.20.24","label":"24","content":"Kuv ua le ntawd, rua qhov puab rhuav kuv tej kevcai hab tsi coj lawv le kuv tej lug saamfwm, puab saib nub Xanpataus tsi tseemceeb, hab puab pe tej mlom kws puab cov yawmkoob tau pe lug lawm."},{"bible_id":"1726","chapter_code":"EZK.20","verse_code":"EZK.20.25","label":"25","content":"\u201cKuv txhaj muab tej kevcai kws tsi zoo hab tej lug saamfwm kws cawm tsi tau txujsa rua puab."},{"bible_id":"1726","chapter_code":"EZK.20","verse_code":"EZK.20.26","label":"26","content":"Kuv ca puab fij tej khoom kws ua rua puab tsi huv, hab ca puab muab puab cov tub hlub tua fij. Qhov ntawd yog kev rau txim kuas puab paub has tas, kuv yog tug TSWV."},{"bible_id":"1726","chapter_code":"EZK.20","verse_code":"EZK.20.27","label":"27","content":"\u201cTub noobneej, koj ca le moog has tug TSWV kws kaav ib puas tsaav yaam tej lug rua cov Yixalayees le nuav: qhov kws puab cov yawmkoob tsi muab sab npuab kuv, ua rua kuv poob ntsejmuag heev."},{"bible_id":"1726","chapter_code":"EZK.20","verse_code":"EZK.20.28","label":"28","content":"Kuv coj puab lug rua huv lub tebchaws kws kuv tau coglug tseg has tas yuav muab rua puab. Tabsis thaus puab pum tej roob sab hab tej ntoo kws muaj nplooj tsaus nti, puab tua tsaj fij rua tej ntawd. Qhov kws puab tua tsaj hlawv fij hab muab cawv txiv maab fij le ntawd ua rua kuv chim heev rua puab."},{"bible_id":"1726","chapter_code":"EZK.20","verse_code":"EZK.20.29","label":"29","content":"Kuv nug puab has tas, tej chaw sab kws mej moog ntawd yog dlaabtsi? Puab txhaj hu tej chaw ntawd has tas \u2018Chaw Sab\u2019  lug txug naj nub nua."},{"bible_id":"1726","chapter_code":"EZK.20","verse_code":"EZK.20.30","label":"30","content":"Nwgnuav koj ca le moog has kuv tej lug rua cov Yixalayees le nuav: Vim le caag mej ua tej kev txhum kws mej cov yawmkoob ua, hab pe puab tej mlom?"},{"bible_id":"1726","chapter_code":"EZK.20","verse_code":"EZK.20.31","label":"31","content":"Txawm yog nwgnuav los mej tseem muab khoom hab muab mej tej mivnyuas tua hlawv fij rua mlom hab ua rua mej tsi huv ib yaam le mej cov yawmkoob. Mej cov Yixalayees tseem nug has tas, kuv nyam le caag! Kuv yog tug TSWV kws kaav ib puas tsaav yaam hab yog Vaajtswv tug kws muaj sa nyob, kuv yuav tsi pub mej nug ib yaam dlaabtsi le."},{"bible_id":"1726","chapter_code":"EZK.20","verse_code":"EZK.20.32","label":"32","content":"Mej xaav has tas mej yuav ua kuas mej zoo ib yaam le lwm tsaav tuabneeg hab zoo ib yaam le cov tuabneeg kws nyob rua lwm lub tebchaws kws pe tej ntoo hab tej pobzeb. Tabsis mej yuav ua tsi tau le ntawd.\u201d"},{"bible_id":"1726","chapter_code":"EZK.20","verse_code":"EZK.20.33","label":"33","content":"\u201cKuv yog tug TSWV kws kaav ib puas tsaav yaam hab yog Vaajtswv tug kws muaj sa nyob, kuv has rua mej has tas thaus kuv chim, kuv yuav siv kuv txhais teg hab kuv lub fwjchim kws luj kawg nkaus tswj mej."},{"bible_id":"1726","chapter_code":"EZK.20","verse_code":"EZK.20.34","label":"34","content":"Thaus kuv coj mej tawm huv cov tebchaws kws kuv ntab mej moog nyob ua saab ua sua rov lug, kuv yuav qha kuv lub fwjchim hab kuv txujkev chim rua mej."},{"bible_id":"1726","chapter_code":"EZK.20","verse_code":"EZK.20.35","label":"35","content":"Kuv yuav coj mej moog rua ntawm \u2018Lub taj suabpuam ntau Tsaav Tuabneeg\u2019 hab kuv yuav rau txim rua mej tim ntsej tim muag qhov ntawd."},{"bible_id":"1726","chapter_code":"EZK.20","verse_code":"EZK.20.36","label":"36","content":"Tug TSWV kws kaav ib puas tsaav yaam has tas, kuv yuav rau txim rua mej ib yaam le kuv rau txim rua mej cov yawmkoob nraag taj suabpuam Xinais."},{"bible_id":"1726","chapter_code":"EZK.20","verse_code":"EZK.20.37","label":"37","content":"\u201cKuv yuav tswj mej nruj heev, hab ua kuas mej fwm kuv tej lug cog tseg."},{"bible_id":"1726","chapter_code":"EZK.20","verse_code":"EZK.20.38","label":"38","content":"Kuv yuav tshem cov tuabneeg ntxeev sab hab cov tuabneeg txhum tawm ntawm mej moog. Kuv yuav coj puab tawm huv tej tebchaws kws nwgnuav puab nyob moog, tabsis kuv yuav tsi coj puab rov lug rua huv tebchaws Yixalayees. Mej txhaj yuav paub has tas kuv yog tug TSWV.\u201d"},{"bible_id":"1726","chapter_code":"EZK.20","verse_code":"EZK.20.39","label":"39","content":"Tug TSWV kws kaav ib puas tsaav yaam has tas, \u201cCov Yixalayees, mej ca le moog pe mlom lawv le mej sab nyam! Tabsis kuv has rua mej has tas tom qaab ntawd mej yuavtsum fwm kuv lub npe kws dlawbhuv hab tseg tsi xob fij khoom rua mej tej mlom lawm."},{"bible_id":"1726","chapter_code":"EZK.20","verse_code":"EZK.20.40","label":"40","content":"Mej cov Yixalayees yuavtsum pehawm kuv sau kuv lub roob dlawbhuv  kws yog cov Yixalayees lub roob sab huv tebchaws nuav. Kuv yuav txaus sab rua mej, hab xaav kuas mej coj tej khoom theej txhoj, tej khoom fij kws zoo tshaaj, hab tej khoom fij kws dlawbhuv tuaj pub rua kuv."},{"bible_id":"1726","chapter_code":"EZK.20","verse_code":"EZK.20.41","label":"41","content":"Tom qaab kws kuv coj mej tawm huv cov tebchaws kws kuv ntab mej moog nyob ua saab ua sua rov lug nyob ua ke lawm, kuv yuav txais mej tej khoom fij, ces txhua tsaav tuabneeg yuav paub has tas kuv yog tug kws dlawbhuv."},{"bible_id":"1726","chapter_code":"EZK.20","verse_code":"EZK.20.42","label":"42","content":"Thaus kuv coj mej rov lug nyob rua huv lub tebchaws Yixalayees kws kuv tau coglug tseg has tas, kuv yuav muab rua mej cov yawmkoob, ces mej yuav paub has tas kuv yog tug TSWV."},{"bible_id":"1726","chapter_code":"EZK.20","verse_code":"EZK.20.43","label":"43","content":"Mej yuav ncu txug tej kev poob ntsejmuag hab tej kev phem kev qas kws ua rua mej tsi huv. Mej yuav ntxub mej vim tej kev txhum kws mej ua taag lug lawm."},{"bible_id":"1726","chapter_code":"EZK.20","verse_code":"EZK.20.44","label":"44","content":"Cov Yixalayees, mej yuav paub has tas kuv yog tug TSWV, thaus kuv nrug mej has, kuv tsi has lawv le mej teg num phem hab mej tej kev phem kev qas kws mej ua, rua qhov kuv yog tug TSWV kws dlawbhuv.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.20","verse_code":"EZK.20.45","label":"45","content":"Tug TSWV has rua kuv tas:."},{"bible_id":"1726","chapter_code":"EZK.20","verse_code":"EZK.20.46","label":"46","content":"\u201cTub noobneej, koj ca le saib moog rua saab qaabteb, koj ca le tshev saab qaabteb hab cevlug tshev thaaj haav zoov kws nyob saab qaabteb!"},{"bible_id":"1726","chapter_code":"EZK.20","verse_code":"EZK.20.47","label":"47","content":"Koj has kuas thaaj haav zoov kws nyob saab qaabteb noog tug TSWV kws kaav ib puas tsaav yaam tej lug kws has le nuav: Mej saib! Kuv taabtom tis suavtawg hlawv txhua tsob ntoo, tsi has tej ntoo qhuav lossis ntoo nyoog huv mej. Tsi muaj ib yaam kws yuav tua tau cov suavtawg ntawd le. Suavtawg yuav kub saab qaabteb ti nkaus saab qaumteb, ces txhua tug yuav nov suavtawg kub ntaiv fwv."},{"bible_id":"1726","chapter_code":"EZK.20","verse_code":"EZK.20.48","label":"48","content":"Puab txhua tug yuav paub has tas kuv yog tug TSWV kws tis suavtawg hlawv puab hab yuav tsi muaj leejtwg tua tau cov suavtawg ntawd.\u201d"},{"bible_id":"1726","chapter_code":"EZK.20","verse_code":"EZK.20.49","label":"49","content":"Tabsis kuv thov has tas, \u201cTug TSWV kws kaav ib puas tsaav yaam, thov tsi xob ca kuv ua tej nuav! Rua qhov txhua tug yuav ywg has tas, nwg ibtxwm has tau xwb nwg ua tsi tau.\u201d"},{"bible_id":"1726","chapter_code":"EZK.21","verse_code":"EZK.21.1","label":"1","content":"Tug TSWV has rua kuv tas,"},{"bible_id":"1726","chapter_code":"EZK.21","verse_code":"EZK.21.2","label":"2","content":"\u201cTub noobneej, koj ca le cev kuv tej lug tshev lub nroog Yeluxalees hab foom phem rua tej chaw kws tuabneeg pe mlom. Koj has rua cov Yixalayees lub tebchaws tas,"},{"bible_id":"1726","chapter_code":"EZK.21","verse_code":"EZK.21.3","label":"3","content":"kuv yog tug TSWV kws kaav ib puas tsaav yaam, kuv has le nuav: kuv yog mej tug yeebncuab! Kuv yuav rhu kuv raab ntaaj tua mej txhua tug, tsi has tug ua zoo lossis tug ua phem."},{"bible_id":"1726","chapter_code":"EZK.21","verse_code":"EZK.21.4","label":"4","content":"Kuv yuav siv kuv nraab ntaaj tawmtsaam txhua tug, pib saab qaumteb moog ti nkaus saab qaabteb."},{"bible_id":"1726","chapter_code":"EZK.21","verse_code":"EZK.21.5","label":"5","content":"Txhua tug yuav paub has tas kuv yog tug TSWV. Kuv rhu kuv raab ntaaj lawm, mas kuv yuav tsi muab ntsaws rua huv naab hlo le."},{"bible_id":"1726","chapter_code":"EZK.21","verse_code":"EZK.21.6","label":"6","content":"\u201cTub Noobneej, koj ca le quaj le tug tuabneeg kws taag kev ca sab lawm. Koj quaj le ntawd taabmeeg suavdlawg."},{"bible_id":"1726","chapter_code":"EZK.21","verse_code":"EZK.21.7","label":"7","content":"Thaus puab nug koj has tas vim le caag koj quaj le ntawd? Koj teb puab has tas, vim puab yuav nov xuv tsi zoo, thaus puab nov tej xuv ntawd, puab yuav ntshai kawg nkaus, puab tej npaab yuav tsaug leeg, puab tug zug yuav ntaug hab puab tej hauvcaug yuav tshee nyo. Lub sijhawm tub lug txug lawm; tej nuav yeej yuav tshwmsim.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.21","verse_code":"EZK.21.8","label":"8","content":"Tug TSWV has rua kuv tas:"},{"bible_id":"1726","chapter_code":"EZK.21","verse_code":"EZK.21.9","label":"9","content":"\u201cTub noobneej, koj ca le cev tug TSWV kws kaav ib puas tsaav yaam tej lug rua puab has tas: Muaj ib raab ntaaj, raab ntaaj ntawd luas tub huv tau ntse hab txhuam ci nplaag lawm."},{"bible_id":"1726","chapter_code":"EZK.21","verse_code":"EZK.21.10","label":"10","content":"Luas huv raab ntaaj ntawd tua tuabneeg, hab txhuam ci nplaag cuag tsaglig xub laim. Yuav tsi muaj kev kaaj sab rua kuv tsaav tuabneeg kws tsi noog kuv tej lug hab tsi quavntsej kuv tej kev rau txim."},{"bible_id":"1726","chapter_code":"EZK.21","verse_code":"EZK.21.11","label":"11","content":"Luas txhuam raab ntaaj ci nplaag npaaj ca siv lawm xwb. Luas huv hab txhuam raab ntaaj ci nplaag coj moog cob rua tug tuabneeg tua tuabneeg txhais teg."},{"bible_id":"1726","chapter_code":"EZK.21","verse_code":"EZK.21.12","label":"12","content":"Tub noobneej, ca le quaj tu sab; rua qhov raab ntaaj ntawd yuav tua kuv tsaav tuabneeg, hab tua taagnrho cov Yixalayees tej thawjcoj huv tuabsi. Puab yuav raug tua tuag taag nrug kuv tsaav tuabneeg. Ca le ntaus koj hauvsab vim tsi muaj kev ca sab lawm!"},{"bible_id":"1726","chapter_code":"EZK.21","verse_code":"EZK.21.13","label":"13","content":"Kuv taabtom sim kuv tsaav tuabneeg, yog puab tsi kaam hloov sab, tej kws kuv has ntawd yuav lug raug puab."},{"bible_id":"1726","chapter_code":"EZK.21","verse_code":"EZK.21.14","label":"14","content":"\u201cTub noobneej, koj ca le cevlug. Koj ca le npuaj teg, ces raab ntaaj yuav txav moog txav lug, raab ntaaj ntawd yog raab ntaaj tua tuabneeg kws txaus ntshai heev,  hab yog raab ntaaj kws txuv tuabneeg txujsa."},{"bible_id":"1726","chapter_code":"EZK.21","verse_code":"EZK.21.15","label":"15","content":"Raab ntaaj ntawd yuav ua rua kuv tsaav tuabneeg zug ntaug hab qaug. Kuv yuav muab kuv raab ntaaj  kws tua tuabneeg huv ci nplaag cuag tsaglig xub laim, hem puab huv lub nroog."},{"bible_id":"1726","chapter_code":"EZK.21","verse_code":"EZK.21.16","label":"16","content":"Raab ntaaj kws ntse heev, koj ca le txav moog rua saab xis hab saab txhumphem! Koj ca le txav moog rua txhua phaab"},{"bible_id":"1726","chapter_code":"EZK.21","verse_code":"EZK.21.17","label":"17","content":"Kuv los yuav npuaj teg hab kuv txujkev chim yuav ntaug. Kuv yog tug TSWV kws has le ntawd.\u201d"},{"bible_id":"1726","chapter_code":"EZK.21","verse_code":"EZK.21.18","label":"18","content":"Tug TSWV has rua kuv tas,"},{"bible_id":"1726","chapter_code":"EZK.21","verse_code":"EZK.21.19","label":"19","content":"\u201cTub noobneej, koj ca le tshuam phaj rua ntawm ob txujkev kws tug vaajntxwv Npanpiloos yuav coj nwg raab ntaaj tuaj. Ob txujkev ntawd tuaj huv tuab lub tebchaws tuaj. Koj tshuam dlaim phaj rua ntawm ob txujkev tshuam kws moog rua huv lub nroog."},{"bible_id":"1726","chapter_code":"EZK.21","verse_code":"EZK.21.20","label":"20","content":"Tshuam ib dlaim phaj qha vaajntxwv kev moog rua huv cov Amoos lub nroog Lanpas, hab ib dlaim qha kev moog rua huv lub nroog Yeluxalees kws muaj chaw faajxwm ruaj khov huv tebchaws Yudas."},{"bible_id":"1726","chapter_code":"EZK.21","verse_code":"EZK.21.21","label":"21","content":"Tug vaajntxwv kws kaav Npanpiloos tuaj sawv ntawm ob dlaim phaj ntawm kev tshuam. Nwg tsi paub has tas yuav moog txuj twg, ces nwg muab cov xub neevnti cu,  nwg tuavxaam nrug nwg tej mlom, hab saib tug tsaj kws tua ua khoom fij lub sab."},{"bible_id":"1726","chapter_code":"EZK.21","verse_code":"EZK.21.22","label":"22","content":"Vaajntxwv saab teg xis tuav rawv ib tug vug sau has tas lub nroog \u2018Yeluxalees!\u2019 Tug vug ntawd qha rua vaajntxwv kuas ca le qw ntaus rog, khawb aav puab ntswg hab khawb kwj ncig lub nroog."},{"bible_id":"1726","chapter_code":"EZK.21","verse_code":"EZK.21.23","label":"23","content":"Cov tuabneeg huv Yeluxalees yuav tsi ntseeg tej nuav, rua qhov puab tau coglug tseg lawm. Tabsis tej lug qha tshwm ntawd, yog qha puab tej kev txhum hab ceebtoom rua puab paub has tas puab yuav raug nteg."},{"bible_id":"1726","chapter_code":"EZK.21","verse_code":"EZK.21.24","label":"24","content":"Tom qaab ntawd tug TSWV kws kaav ib puas tsaav yaam has rua puab le nuav: \u2018Mej tej kev txhum tub tshwm rua suavdlawg pum lawm. Txhua tug pum has tas mej tau ua txhum luj heev. Txhua yaam kws mej ua qha rua suavdlawg paub has tas mej ua txhum. Txug sijhawm rau txim rua mej lawm, kuv yuav muab mej cob rua mej cov yeebncuab."},{"bible_id":"1726","chapter_code":"EZK.21","verse_code":"EZK.21.25","label":"25","content":"\u201c \u2018Cov Yixalayees tej thawjcoj kws ua phem hab tsi dlawbhuv, nub kws rau txim zag kawg rua mej tub lug txug lawm."},{"bible_id":"1726","chapter_code":"EZK.21","verse_code":"EZK.21.26","label":"26","content":"Kuv yog tug TSWV kws kaav ib puas tsaav yaam, tej lug nuav yog kuv has. Ca le hle mej tej mom kub, hab hle pluaj ntaub kws khi mej taubhau tseg. Yuav tsi zoo le qub lawm. Yuav tsaa cov tuabneeg pluag kuas muaj fwjchim! Hab yuav txu cov thawjtswj kuas poob fwjchim!"},{"bible_id":"1726","chapter_code":"EZK.21","verse_code":"EZK.21.27","label":"27","content":"Puamtsuaj, puamtsuaj! Kuv yuav ua kuas lub nroog puamtsuaj. Tabsis tej xwm nuav yuav tsi tau muaj moog txug thaus tug kws kuv xaiv lug rau txim rua lub nroog lug txug. Kuv yuav muab lub nroog cob rua tug ntawd."},{"bible_id":"1726","chapter_code":"EZK.21","verse_code":"EZK.21.28","label":"28","content":"\u201c \u2018Tub noobneej, koj ca le cev tug TSWV kws kaav ib puas tsaav yaam tej lug rua cov Amoos kws txobthuam cov Yixalayees le nuav: \u201cNpaaj raab ntaaj txhij lawm; luas txhuam raab ntaaj ntawd ci nplaag cuag tsaglig xub laim ca tua tuabneeg lawm xwb."},{"bible_id":"1726","chapter_code":"EZK.21","verse_code":"EZK.21.29","label":"29","content":"Tej ywgtoog cuav kws mej pum hab tej lug qha tshwm kws mej has yog lug dlaag xwb. Mej ua kev phem kev qas, nub kws rau txim zag kawg rua mej lug txug lawm. Raab ntaaj yuav lug txav mej cejdlaab."},{"bible_id":"1726","chapter_code":"EZK.21","verse_code":"EZK.21.30","label":"30","content":"\u201c \u2018 \u201cCa le ntsaws raab ntaaj rua huv naab! Kuv yuav txav txim rua mej ntawm thaaj chaw kws kuv tsim mej, hab huv lub tebchaws kws yug mej."},{"bible_id":"1726","chapter_code":"EZK.21","verse_code":"EZK.21.31","label":"31","content":"Kuv yuav ua kuas mej raug kuv txujkev chim kws cig le nplaim tawg. Hab kuv yuav muab mej cob rua cov tuabneeg nruj tsiv kws muaj cuabkaav ua kuas mej raug puamtsuaj."},{"bible_id":"1726","chapter_code":"EZK.21","verse_code":"EZK.21.32","label":"32","content":"Mej yuav raug suavtawg hlawv kuas kub nyab taag. Mej cov ntshaav yuav nrug rua huv mej lub tebchaws, hab yuav tsi muaj leejtwg ncu txug mej lawm.\u201d \u2019 \u201d Tug TSWV has le ntawd."},{"bible_id":"1726","chapter_code":"EZK.22","verse_code":"EZK.22.1","label":"1","content":"Tug TSWV has rua kuv tas:."},{"bible_id":"1726","chapter_code":"EZK.22","verse_code":"EZK.22.2","label":"2","content":"\u201cTub noobneej, koj npaaj txav txim rua lub nroog Yeluxalees kws tua tuabneeg lawm los? Koj ca le qha kuas nwg paub tej kev phem kev qas kws nwg tau ua lawm."},{"bible_id":"1726","chapter_code":"EZK.22","verse_code":"EZK.22.3","label":"3","content":"Kuv yog tug TSWV kws kaav ib puas tsaav yaam, koj ca le qha kuv tej lug rua lub nroog has tas, \u2018Vim koj tau tua koj cov tuabneeg ntau tug hab pe mlom ua rua koj tsi huv, koj lub sijhawm kawg tub lug txug lawm!"},{"bible_id":"1726","chapter_code":"EZK.22","verse_code":"EZK.22.4","label":"4","content":"Qhov kws koj tua tuabneeg ua rua koj muaj txim, hab qhov kws koj pe mlom ua rua koj tsi huv. Koj nub kawg lug txug hab koj lub sijhawm tub taag lawm! Kuv txhaj ca lwm tsaav tuabneeg txobthuam hab saib tsi taug koj."},{"bible_id":"1726","chapter_code":"EZK.22","verse_code":"EZK.22.5","label":"5","content":"Tej tebchaws nyob dleb hab nyob ze los saib tsi taug koj, rua qhov koj tsi ua lawv le kuv tej kevcai."},{"bible_id":"1726","chapter_code":"EZK.22","verse_code":"EZK.22.6","label":"6","content":"Yixalayees cov thawjcoj tso sab rua puab tug zug hab puab tua tuabneeg."},{"bible_id":"1726","chapter_code":"EZK.22","verse_code":"EZK.22.7","label":"7","content":"Cov tuabneeg kws nyob huv koj, tsi muaj ib tug fwm nam fwm txiv le. Koj dlaag ntxag cov tuabneeg txawv tebchaws, txhaav cov puj ntsuag hab tej mivnyuas ntsuag tug."},{"bible_id":"1726","chapter_code":"EZK.22","verse_code":"EZK.22.8","label":"8","content":"Koj tsi fwm kuv tej chaw dlawbhuv hab saib nub Xanpataus tsi tseemceeb."},{"bible_id":"1726","chapter_code":"EZK.22","verse_code":"EZK.22.9","label":"9","content":"Koj cov tuabneeg muaj qee leej dlaag kuas luas muab lwm tug tua povtseg. Qee leej noj tej khoom kws fij rua mlom. Hab qee leej ua kev nkauj kev nraug."},{"bible_id":"1726","chapter_code":"EZK.22","verse_code":"EZK.22.10","label":"10","content":"Qee leej nrug nwg txiv tug nam tshab pw, qee leej yuam tej quaspuj thaus tseem coj khaub dluag."},{"bible_id":"1726","chapter_code":"EZK.22","verse_code":"EZK.22.11","label":"11","content":"Qee leej ua kev nkauj kev nraug hab qee leej ntxag nwg tug nyaab lossis nwg tug muam kws tsi koom nam."},{"bible_id":"1726","chapter_code":"EZK.22","verse_code":"EZK.22.12","label":"12","content":"Koj cov tuabneeg qee leej ca luas ndlav nwg moog tua tuabneeg. Qee leej qev nyaj hab tsub paajlaum ntau rua nwg cov kwvtij Yixalayees them, nwg npluanuj vim txeeb luas tug. Puab cov ntawd tsi ncu txug kuv lawm.\u2019 \u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.22","verse_code":"EZK.22.13","label":"13","content":"\u201cKuv yuav tsaa kuv txhais teg ntaus koj cov tuabneeg kws ua tubsaab hab tua tuabneeg."},{"bible_id":"1726","chapter_code":"EZK.22","verse_code":"EZK.22.14","label":"14","content":"Tom qaab kws kuv rau txim rua koj lawm, koj xaav has tas leejtwg tseem muaj zug hab tsaa taug npaab? Kuv yog tug TSWV kws has le ntawd. Kuv yuav ua lawv le kuv has."},{"bible_id":"1726","chapter_code":"EZK.22","verse_code":"EZK.22.15","label":"15","content":"Kuv yuav ntab mej tsiv moog nyob rua ntau lub tebchaws hab nyob xyaw lwm tsaav tuabneeg, hab yuav ua kuas mej tej kev phem kev qas pluj moog."},{"bible_id":"1726","chapter_code":"EZK.22","verse_code":"EZK.22.16","label":"16","content":"Hab luas lwm tsaav tuabneeg yuav tsi fwm mej, mej txhaj yuav paub has tas, kuv yog tug TSWV.\u201d"},{"bible_id":"1726","chapter_code":"EZK.22","verse_code":"EZK.22.17","label":"17","content":"Tug TSWV has rua kuv tas:"},{"bible_id":"1726","chapter_code":"EZK.22","verse_code":"EZK.22.18","label":"18","content":"\u201cTub noobneej, cov Yixalayees tsi muaj nqes rua kuv lawm. Puab zoo le tej quav tooj lab, tooj dlawb, hlau, txhuas hab nyaj kws luas cais tawm huv yeejvub lug lawm xwb."},{"bible_id":"1726","chapter_code":"EZK.22","verse_code":"EZK.22.19","label":"19","content":"Yog le ntawd, kuv yog tug TSWV kws kaav ib puas tsaav yaam has tas, puab muaj nqes le tej ntawd lawm xwb. Kuv yuav coj puab ua ke lug rua huv lub nroog Yeluxalees"},{"bible_id":"1726","chapter_code":"EZK.22","verse_code":"EZK.22.20","label":"20","content":"ib yaam le tug tuabneeg kws muab nyaj, tooj lab, hlau, txhuas hab tooj dlawb lug tso rua huv lub yeejvub. Kuv txujkev chim yuav kub kuas puab yaaj taag ib yaam le suavtawg kub tej ntawd."},{"bible_id":"1726","chapter_code":"EZK.22","verse_code":"EZK.22.21","label":"21","content":"Kuv yuav sau puab lug nyob rua huv lub nroog Yeluxalees, kuv txujkev chim yuav ua cubtawg hlawv kuas puab yaaj taag."},{"bible_id":"1726","chapter_code":"EZK.22","verse_code":"EZK.22.22","label":"22","content":"Puab yuav raug tug TSWV txujkev chim kws luj kawg nkaus. Puab yuav yaaj taag rua huv lub nroog Yeluxalees ib yaam le tej nyaj kws yaaj rua huv lub yeejvub.\u201d"},{"bible_id":"1726","chapter_code":"EZK.22","verse_code":"EZK.22.23","label":"23","content":"Tug TSWV rov has rua kuv tas:"},{"bible_id":"1726","chapter_code":"EZK.22","verse_code":"EZK.22.24","label":"24","content":"\u201cTub noobneej, koj has rua cov Yixalayees has tas, puab lub tebchaws tsi huv lawm, kuv yuav rau txim rua puab lug ntawm kuv txujkev chim."},{"bible_id":"1726","chapter_code":"EZK.22","verse_code":"EZK.22.25","label":"25","content":"Cov thawjcoj  ntawd zoo ib yaam le cov tsuv ntxhuav kws nyooj quas lawg rua tej tsaj kws puab tum tau. Puab tua tuabneeg, fuab luas tej nyaj hab tej khoom kws muaj nqes, hab puab tua tuabneeg ua rua muaj puj ntsuag coob heev."},{"bible_id":"1726","chapter_code":"EZK.22","verse_code":"EZK.22.26","label":"26","content":"Cov povthawj rhuav kuv tej kevcai hab ua rua kuv tej khoom dlawbhuv tsi huv lawm. Puab tsi cais has tas yaam twg dlawbhuv hab yaam twg tsi dlawbhuv. Puab tsi qha qhov txawv ntawm yaam kws huv hab yaam kws tsi huv rua suavdlawg paub. Hab puab saib nub Xanpataus tsi tseemceeb. Qhov tseemceeb yog cov Yixalayees tsi fwm kuv."},{"bible_id":"1726","chapter_code":"EZK.22","verse_code":"EZK.22.27","label":"27","content":"Cov numtswv zoo ib yaam le tej maa kws muab tej tsaj kws puab tum tau dlua ib thooj rua ib qho. Puab tua tuabneeg ua kuas puab muaj txag npluanuj."},{"bible_id":"1726","chapter_code":"EZK.22","verse_code":"EZK.22.28","label":"28","content":"Cov cevlug muab kev txhum npog tseg ib yaam le tuabneeg muab moov sib dlawb pleev phaab ntsaa. Puab pum tej ywgtoog cuav hab pav tej lug qha tshwm tsi tseeb. Puab khaav has tas yog puab has tug TSWV kws kaav ib puas tsaav yaam tej lug. Tabsis kuv kws yog tug TSWV tsi tau has rua puab le."},{"bible_id":"1726","chapter_code":"EZK.22","verse_code":"EZK.22.29","label":"29","content":"Cov tuabneeg npluanuj fuab hab nyag luas le. Puab quab yuam cov tuabneeg pluag hab txhaav cov tuabneeg txawv tebchaws tug."},{"bible_id":"1726","chapter_code":"EZK.22","verse_code":"EZK.22.30","label":"30","content":"Kuv nrhav puab cov ntawd ib tug kws txawj khu phaab ntsaa, hab sawv nreg nroog ntawm saab phaab ntsaa kws puag lawm, tiv thaiv lub tebchaws kuas kuv txujkev chim tsi xob rhuav lub tebchaws, tabsis kuv nrhav tsi tau ib tug le."},{"bible_id":"1726","chapter_code":"EZK.22","verse_code":"EZK.22.31","label":"31","content":"Yog le ntawd, kuv txhaj ca kuv txujkev chim lug raug puab, kuas puab puamtsuaj taag ib yaam le suavtawg hlawv, vim puab tau ua kev phem kev qas.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.23","verse_code":"EZK.23.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.23","verse_code":"EZK.23.2","label":"2","content":"\u201cTub noobneej, muaj ob vivncaug kws koom ib leeg nam;"},{"bible_id":"1726","chapter_code":"EZK.23","verse_code":"EZK.23.3","label":"3","content":"thaus obtug nyavnyuas tav nkauj nyob huv tebchaws Iziv, obtug moog ua namndlav ua rua obtug lub cev nkaujxwb puag lawm."},{"bible_id":"1726","chapter_code":"EZK.23","verse_code":"EZK.23.4","label":"4","content":"Tug taislaug npe hu ua Auhulas,  (nwg pev txug lub nroog Xamalis) nwg tug nam hluas npe hu ua Auhulinpas  (nwg pev txug lub nroog Yeluxalees). Kuv yuav obtug ua kuv quaspuj huv tuabsi, hab obtug puavleej yug tubki rua kuv."},{"bible_id":"1726","chapter_code":"EZK.23","verse_code":"EZK.23.5","label":"5","content":"Auhulas yog kuv tug quaspuj, tabsis nwg pheej moog ua namndlav nrug nwg cov hluas nraug kws tuaj peg tebchaws Axilias tuaj."},{"bible_id":"1726","chapter_code":"EZK.23","verse_code":"EZK.23.6","label":"6","content":"Cov hluas nraug ntawd, yog cov tubrog kws naav tej tsoog tsho ntaub maag xav, puab yog numtswv hab thawj tubrog qeb sab; puab puavleej caij neeg, puab hluas hab zoo nraug heev."},{"bible_id":"1726","chapter_code":"EZK.23","verse_code":"EZK.23.7","label":"7","content":"Auhulas pheej ua namndlav rua cov tubrog Axilias hab qaug rua kev nkauj kev nraug, nwg txhaj moog pe cov Axilias tej mlom ua rua nwg tsi huv lawm."},{"bible_id":"1726","chapter_code":"EZK.23","verse_code":"EZK.23.8","label":"8","content":"Nwg pheej ua namndlav ib yaam le thaus nwg tseem nyob nraag tebchaws Iziv kws nwg ua rua nwg lub cev nkaujxwb puag. Thaus nwg tseem yog nkaujxwb, tub muaj txivneej tuaj nrug nwg pw ib yaam le tug namndlav lawm."},{"bible_id":"1726","chapter_code":"EZK.23","verse_code":"EZK.23.9","label":"9","content":"Kuv txhaj muab nwg cob rua nwg cov hluas nraug Axilias kws nwg nyam heev."},{"bible_id":"1726","chapter_code":"EZK.23","verse_code":"EZK.23.10","label":"10","content":"Puab muab nwg hle labqaab hab txeeb nwg tej tub tej ntxhais coj moog, hab rhu ntaaj tua nwg. Tej quaspuj nyob rua txhua qhov sis ntxhi zum zawg has txug nwg txuj moov phem."},{"bible_id":"1726","chapter_code":"EZK.23","verse_code":"EZK.23.11","label":"11","content":"\u201cAuhulinpas kws yog nwg tug nam hluas pum ntsoov tej nuav los nwg tseem ua namndlav heev dlua Auhulas kws yog nwg tug taislaug lawm hab."},{"bible_id":"1726","chapter_code":"EZK.23","verse_code":"EZK.23.12","label":"12","content":"Nwg xaav ua namndlav rua cov Axilias tej numtswv hab tej thawj tubrog kws naav tej tsoog tsho ci plaag. Puab cov ntawd puavleej caij neeg, puab hluas hab zoo nraug heev."},{"bible_id":"1726","chapter_code":"EZK.23","verse_code":"EZK.23.13","label":"13","content":"Kuv pum has tas Auhulinpas ua txhum kev nkauj kev nraug heev, hab nwg tug taislaug los ua ib yaam le nwg."},{"bible_id":"1726","chapter_code":"EZK.23","verse_code":"EZK.23.14+EZK.23.15","label":"14-15","content":"\u2018Auhulinpas ua namndlav heev zuj zug. Nwg qaug sab rua cov Npanpiloos cov thawj tubrog tej dluab kws luas txaug rua ntawm tej phaab ntsaa kws zaas lab ci nplaag, sa hlaab ntawm tej dluav hab khi tej pluaj ntaub txaij nraug zeeg rua sau taubhau."},{"bible_id":"1726","chapter_code":"EZK.23","verse_code":"EZK.23.16","label":"16","content":"Thaus nwg pum dlheev cov dluab ntawd, nwg lub sab qaug lais rua kev nkauj kev nraug hab tso xuv moog rua cov tubrog Npanpiloos."},{"bible_id":"1726","chapter_code":"EZK.23","verse_code":"EZK.23.17","label":"17","content":"Cov tubrog Npanpiloos tuaj nrug nwg pw. Puab ua rua nwg lub cev tsi huv, thaus kawg nwg txhaj moog nrug puab ua phem ua qas."},{"bible_id":"1726","chapter_code":"EZK.23","verse_code":"EZK.23.18","label":"18","content":"Auhulinpas labqaab qha rua txhua tug paub has tas nwg yog namndlav. Kuv dlhuav nwg ib yaam le kuv dlhuav nwg tug taislaug hab."},{"bible_id":"1726","chapter_code":"EZK.23","verse_code":"EZK.23.19","label":"19","content":"Nwg moog ua namndlav heev dlua yaav taag lug, nwg coj tug yaam ntxwv ib yaam le thaus nwg tseem yog ntxhais hluas kws nwg ua namndlav nyob nraag tebchaws Iziv."},{"bible_id":"1726","chapter_code":"EZK.23","verse_code":"EZK.23.20","label":"20","content":"Nwg xaav ua namndlav rua cov txivneej kws muaj zug ib yaam le tej txiv neeg luav lossis txiv neeg xob.\u2019"},{"bible_id":"1726","chapter_code":"EZK.23","verse_code":"EZK.23.21","label":"21","content":"(Auhulinpas, koj xaav rov moog ua namndlav le qub kws thaus koj tseem yog ntxhais hluas nyob nraag tebchaws Iziv kws koj ca tej txivneej tuaj kov koj ob lub mig hab ua rua koj cev nkaujxwb puag.)"},{"bible_id":"1726","chapter_code":"EZK.23","verse_code":"EZK.23.22","label":"22","content":"\u201cKuv yog tug TSWV kws kaav ib puas tsaav yaam has rua Auhulinpas le nuav: \u2018Koj zug ntaug taag rua koj cov hluas nraug lawm, tabsis kuv yuav ua kuas puab chim heev rua koj, hab kuv yuav coj puab tuaj vij koj."},{"bible_id":"1726","chapter_code":"EZK.23","verse_code":"EZK.23.23","label":"23","content":"Kuv yuav coj cov Npanpiloos, cov Khalede-aas, cov Pekaus, cov Sau-as, cov Kau-as hab cov Axilias tuaj. Kuv sau cov numtswv hab cov thawj tubrog hluas kws zoo nraug heev tuaj. Taagnrho cov numtswv nuav puavleej caij neeg hab muaj meejmom sab."},{"bible_id":"1726","chapter_code":"EZK.23","verse_code":"EZK.23.24","label":"24","content":"Puab yuav coj tubrog coob, coj tsheb ua rog hab tsheb thauj khoom tuaj saab qaumteb  tuaj tua koj. Puab muaj tej thaiv nav ntaaj hab mom hlau. Puab yuav tuaj vij koj. Kuv yuav muab koj cob rua puab, hab puab yuav txav txim rua koj lawv le puab txuj kevcai."},{"bible_id":"1726","chapter_code":"EZK.23","verse_code":"EZK.23.25","label":"25","content":"Kuv chim heev rua koj, kuv txhaj ca puab tuaj ua rua koj lawv le puab txujkev chim. Puab yuav txav koj lub taubntswg, ob lub nploojntseg, hab tua koj cov mivnyuas povtseg. Puab yuav coj koj tej tub tej ntxhais moog hlawv caj."},{"bible_id":"1726","chapter_code":"EZK.23","verse_code":"EZK.23.26","label":"26","content":"Puab yuav chua koj tej khaub dluag hab txeeb koj tej saw nyaj saw kub."},{"bible_id":"1726","chapter_code":"EZK.23","verse_code":"EZK.23.27","label":"27","content":"Kuv yuav ua kuas koj tso plhuav koj txujkev ua nkauj ua nraug hab kev ua namndlav le koj pheej ua nyob nraag tebchaws Iziv tseg. Koj yuav tsi tsaa qhovmuag saib tej mlom lossis xaav txug lub tebchaws Iziv ntxiv lawm.\u2019 \u201d"},{"bible_id":"1726","chapter_code":"EZK.23","verse_code":"EZK.23.28","label":"28","content":"Tug TSWV kws kaav ib puas tsaav yaam has le nuav: \u201cKuv yuav muab koj cob rua cov tuabneeg kws koj ntxub hab cov tuabneeg kws koj dlhuav."},{"bible_id":"1726","chapter_code":"EZK.23","verse_code":"EZK.23.29","label":"29","content":"Puab ntxub koj heev, puab yuav txeeb txhua yaam kws koj khwv tau moog, ca koj nyob labqaab rua luas pum le tug namndlav. Koj txujkev ua nkauj ua nraug hab ua namndlav,"},{"bible_id":"1726","chapter_code":"EZK.23","verse_code":"EZK.23.30","label":"30","content":"coj tej nuav lug raug koj. Koj ua namndlav rua ntau tsaav tuabneeg hab pe mlom ua rua koj tsi huv lawm."},{"bible_id":"1726","chapter_code":"EZK.23","verse_code":"EZK.23.31","label":"31","content":"Koj ua lawv le koj tug taislaug, yog le ntawd kuv yuav muab lub khob kws nwg haus lawm rua koj haus hab.\u201d"},{"bible_id":"1726","chapter_code":"EZK.23","verse_code":"EZK.23.32","label":"32","content":"Tug TSWV kws kaav ib puas tsaav yaam has tas, \u201cKoj yuav haus koj tug taislaug lub khob; lub khob ntawd luj hab tub heev. Txhua tug yuav thuam hab luag koj plig; lub khob ntawd puv kawg le."},{"bible_id":"1726","chapter_code":"EZK.23","verse_code":"EZK.23.33","label":"33","content":"Lub khob ntawd yuav ua rua koj qaug hab txomnyem heev, yog lub khob kev ntshai hab kev puag ntsoog yog koj tug taislaug Xamalis lub khob ntaag."},{"bible_id":"1726","chapter_code":"EZK.23","verse_code":"EZK.23.34","label":"34","content":"Koj yuav haus khee kawv huv qaab khob, lub khob tawg hab tej txhais yuav hlais koj ob lub mig. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.23","verse_code":"EZK.23.35","label":"35","content":"Tug TSWV kws kaav ib puas tsaav yaam has le nuav, \u201cRua qhov koj tsi ncu qaab kuv hab tig nrausqaum rua kuv, koj txhaj raug kev txomnyem, vim koj ua kev nkauj kev nraug hab ua namndlav.\u201d"},{"bible_id":"1726","chapter_code":"EZK.23","verse_code":"EZK.23.36","label":"36","content":"Tug TSWV has rua kuv tas, \u201cTub noobneej, koj npaaj txav txim rua Auhulas hab Auhulinpas lawm los? Koj ca le nthuav tej kev phem kev qas kws obtug tau ua lawm."},{"bible_id":"1726","chapter_code":"EZK.23","verse_code":"EZK.23.37","label":"37","content":"Obtug ua kev nkauj kev nraug hab tua tuabneeg, ua nkauj ua nraug nrug tej mlom hab tua tej mivnyuas kws obtug yug rua kuv fij rua tej mlom."},{"bible_id":"1726","chapter_code":"EZK.23","verse_code":"EZK.23.38","label":"38","content":"Tsi taag le ntawd xwb, obtug tseem ua rua kuv lub Tuamtsev tsi dlawbhuv hab saib kuv nub Xanpataus tsi tseemceeb."},{"bible_id":"1726","chapter_code":"EZK.23","verse_code":"EZK.23.39","label":"39","content":"Txhua nub kws obtug tua kuv tej mivnyuas fij rua tej mlom, obtug ua tsi huv rua kuv lub Tuamtsev!"},{"bible_id":"1726","chapter_code":"EZK.23","verse_code":"EZK.23.40","label":"40","content":"\u201cObtug tso xuv tsi tseg moog caw tej txivneej kws nyob dleb heev, ces puab txawm tuaj. Ob vivncaug moog dlaa dlej, zaas tawv muag hab muab saw nyaj saw kub lug coj."},{"bible_id":"1726","chapter_code":"EZK.23","verse_code":"EZK.23.41","label":"41","content":"Obtug nyob ntawm lub rooj kws zoo heev, muaj ib lub rooj kws rau tej tshuaj tsw qaab, hab roj txiv ntoo kws kuv muab rua obtug nyob ntawm obtug hauv ntej."},{"bible_id":"1726","chapter_code":"EZK.23","verse_code":"EZK.23.42","label":"42","content":"Muaj ib paab tuabneeg sis thaam ntshu nrooj puagncig obtug. Puab yog ib paab txivneej kws tuaj tom taj suabpuam tuaj. Puab nqaa paugteg tuaj looj rua ob vivncaug ntawd ncej npaab hab muab mom kub kws zoo nkauj heev rua obtug ntoo."},{"bible_id":"1726","chapter_code":"EZK.23","verse_code":"EZK.23.43","label":"43","content":"Kuv xaav has tas, luas siv ob vivncaug ntawd ua namndlav, txhaj ua rua obtug lub cev puag taag rua kev nkauj kev nraug."},{"bible_id":"1726","chapter_code":"EZK.23","verse_code":"EZK.23.44","label":"44","content":"Cov txivneej ntawd naj nub rov tuaj cuag ob tug namndlav ntawd. Puab pheej tuaj cuag Auhulas hab Auhulinpas kws nyam ua nkauj ua nraug heev ntawd."},{"bible_id":"1726","chapter_code":"EZK.23","verse_code":"EZK.23.45","label":"45","content":"Cov tuabneeg ncaaj nceeg yuav rau txim rua obtug, rua qhov obtug ua kev nkauj kev nraug hab tua tuabneeg. Obtug ua nkauj ua nraug hab teg lu ntshaav.\u201d"},{"bible_id":"1726","chapter_code":"EZK.23","verse_code":"EZK.23.46","label":"46","content":"Tug TSWV kws kaav ib puas tsaav yaam has tas, \u201cCa le coj ib paab tuabneeg tuaj fuab hab txeeb obtug tej khoom."},{"bible_id":"1726","chapter_code":"EZK.23","verse_code":"EZK.23.47","label":"47","content":"Ca paab tuabneeg ntawd muab pobzeb ntaus obtug, muab ntaaj tua obtug hab tua obtug cov mivnyuas hab hlawv obtug tej vaaj tse huv tuabsi."},{"bible_id":"1726","chapter_code":"EZK.23","verse_code":"EZK.23.48","label":"48","content":"Kuv yuav txwv tsi pub tuabneeg ua kev nkauj kev nraug thoob tebchaws, hab ntuag txhua tug quaspuj kuas tsi xob ua kev nkauj kev nraug le obtug ua."},{"bible_id":"1726","chapter_code":"EZK.23","verse_code":"EZK.23.49","label":"49","content":"Kuv yuav rau txim rua meb ob vivncaug, vim meb tau ua kev nkauj kev nraug hab pe tej mlom. Meb txhaj yuav paub has tas kuv yog tug TSWV kws kaav ib puas tsaav yaam.\u201d"},{"bible_id":"1726","chapter_code":"EZK.24","verse_code":"EZK.24.1","label":"1","content":"Lub kaum hli ntuj nub xab kaug, xyoo cuaj kws peb raug nteg moog, tug TSWV has rua kuv tas:"},{"bible_id":"1726","chapter_code":"EZK.24","verse_code":"EZK.24.2","label":"2","content":"\u201cTub noobneej, koj ca le teev nub nua ca, rua qhov nub nua yog nub kws vaajntxwv Npanpiloos tuaj vij lub nroog Yeluxalees."},{"bible_id":"1726","chapter_code":"EZK.24","verse_code":"EZK.24.3","label":"3","content":"Koj ca le qha tug TSWV kws kaav ib puas tsaav yaam tej lug pevtxwv rua puab le nuav: Ca le muab lub laujkaub txawb rua huv qhovcub hab laub dlej rua."},{"bible_id":"1726","chapter_code":"EZK.24","verse_code":"EZK.24.4","label":"4","content":"Muab cov nqaj kws zoo tshaaj plawg kws yog thooj pwgpu hab thooj ncej puab tso rua huv; xaiv tej pobtxhaa kws zoo tso rua huv hab."},{"bible_id":"1726","chapter_code":"EZK.24","verse_code":"EZK.24.5","label":"5","content":"Xaiv cov nqaj yaaj kws zoo heev tso rua huv; muab tawg lug rauv  rua huv qaab lub laujkaub ntawd. Ca kuas cov dlej npau; tsawg cov pobtxhaa hab cov nqaj.\u201d"},{"bible_id":"1726","chapter_code":"EZK.24","verse_code":"EZK.24.6","label":"6","content":"Tug TSWV kws kaav ib puas tsaav yaam has tas: \u201cLub nroog kws tua tuabneeg raug puamtsuaj lawm! Nwg zoo le lub laujkaub xeb kws ibtxwm tsi ntxuav le. Luas muab cov nqaj huv lub laujkaub npu ib dlaim zuj zug tsi tshuav ib dlaim seem le."},{"bible_id":"1726","chapter_code":"EZK.24","verse_code":"EZK.24.7","label":"7","content":"Lub nroog tua tuabneeg tsi muab tej ntshaav laub rua huv aav kuas cov moov aav npug tej ntshaav; tabsis nwg muab laub rua sau lub pobzeb."},{"bible_id":"1726","chapter_code":"EZK.24","verse_code":"EZK.24.8","label":"8","content":"Kuv tseg cov ntshaav ntawd nyob rua sau lub pobzeb, tsi muab dlaabtsi npug le, kuas kuv txujkev chim txhaj tau ua pauj rua nwg.\u201d"},{"bible_id":"1726","chapter_code":"EZK.24","verse_code":"EZK.24.9","label":"9","content":"Tug TSWV kws kaav ib puas tsaav yaam has le nuav: \u201cLub nroog kws tua tuabneeg puamtsuaj lawm! Kuv yuav sau tawg ntau heev lug teeb tseg."},{"bible_id":"1726","chapter_code":"EZK.24","verse_code":"EZK.24.10","label":"10","content":"Ca le nqaa tawg lug ntxiv! Ntxuaj kuas cubtawg cig! Tsawg cov nqaj kuas muas, muab dlu xyaw txumlom! Muab cov pobtxhaa hlawv kuas kub nyab taag."},{"bible_id":"1726","chapter_code":"EZK.24","verse_code":"EZK.24.11","label":"11","content":"Ca le muab lub laujkaub tooj tso rua sau cov ncaig tawg kuas kub heev. Thaus cov xeb nti taag lawm lub laujkaub txhaj rov huv,"},{"bible_id":"1726","chapter_code":"EZK.24","verse_code":"EZK.24.12","label":"12","content":"txawm ua le ntawd los cov xeb kws khub lub laujkaub yuav nti tsi taag."},{"bible_id":"1726","chapter_code":"EZK.24","verse_code":"EZK.24.13","label":"13","content":"Yeluxalees, koj txujkev ua nkauj ua nraug ua rua koj lub cev tsi huv lawm. Txawm yog kuv ntxuav los koj yeej tsi huv. Koj yuav tsi huv moog txug thaus koj raug kuv txujkev chim kws luj kawg nkaus."},{"bible_id":"1726","chapter_code":"EZK.24","verse_code":"EZK.24.14","label":"14","content":"Kuv kws yog tug TSWV has le nuav: Lub sijhawm txav txim lug txug lawm. Kuv yuav tsi tseg hab tsi taabncuab koj le. Koj yuav raug txim lawv le tej kev txhum kws koj tau ua lawm.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.24","verse_code":"EZK.24.15","label":"15","content":"Tug TSWV has rua kuv tas:"},{"bible_id":"1726","chapter_code":"EZK.24","verse_code":"EZK.24.16","label":"16","content":"\u201cTub noobneej, kuv tshuab ib paas xwb, ua rua tug kws koj hlub heev yaa moog rua lwm qhov lawm. Tsi pub koj ywg, quaj lossis poob ib lub kua muag le."},{"bible_id":"1726","chapter_code":"EZK.24","verse_code":"EZK.24.17","label":"17","content":"Tsi pub kuas koj lub suab nca rua leejtwg nov. Ca le ntoo phuam hab rau khau, luas txhaj tsi paub has tas koj quaj ntsuag. Tsi xob npug koj lub ntsejmuag lossis noj tej zaub mov kws cov tuabneeg quaj ntsuag noj.\u201d"},{"bible_id":"1726","chapter_code":"EZK.24","verse_code":"EZK.24.18","label":"18","content":"Thaus sawv ntxuv kuv tseem nrug cov tuabneeg suavdlawg thaam. Thaus tsaus ntuj, kuv tug quaspuj tuag lawm, ces nub tom qaab kuv txawm ua lawv le tug TSWV has rua kuv."},{"bible_id":"1726","chapter_code":"EZK.24","verse_code":"EZK.24.19","label":"19","content":"Tej tuabneeg nug kuv has tas, \u201cVim le caag koj txhaj ua le nuav?\u201d"},{"bible_id":"1726","chapter_code":"EZK.24","verse_code":"EZK.24.20","label":"20","content":"Kuv teb puab has tas, \u201cTug TSWV has rua kuv kuas"},{"bible_id":"1726","chapter_code":"EZK.24","verse_code":"EZK.24.21","label":"21","content":"has rua mej cov Yixalayees le nuav: \u2018Mej khaav has tas lub Tuamtsev ua rua mej muaj fwjchim. Mej nyam tuaj saib, tabsis tug TSWV yuav ua kuas nwg lub Tuamtsev tsi huv. Ces cov hluas huv mej tej tsev tuabneeg kws tseem nyob huv lub nroog Yeluxalees yuav raug tua tuag taag rua huv tshaav rog."},{"bible_id":"1726","chapter_code":"EZK.24","verse_code":"EZK.24.22","label":"22","content":"Thaus ntawd mej yuav ua le kuv ua. Mej yuav tsi muab ntaub npug mej lub ntsejmuag hab yuav tsi noj tej zaub mov kws cov tuabneeg quaj ntsuag noj."},{"bible_id":"1726","chapter_code":"EZK.24","verse_code":"EZK.24.23","label":"23","content":"Mej yuav ntoo phuam hab rau khau, mej tsi xob quaj lossis nyav. Mej yuav puamtsuaj taag vim mej tej kev txhum, hab mej ib leeg yuav nroo rua ib leeg."},{"bible_id":"1726","chapter_code":"EZK.24","verse_code":"EZK.24.24","label":"24","content":"Kuv yog Exekees, kuv ua lub cim rua mej ntaag; mej yuav ua txhua yaam lawv le kuv ua. Tug TSWV has tas thaus tej nuav tshwmsim lawm, mej txhaj yuav paub has tas kuv yog tug TSWV kws kaav ib puas tsaav yaam.\u2019 \u201d"},{"bible_id":"1726","chapter_code":"EZK.24","verse_code":"EZK.24.25","label":"25","content":"Tug TSWV has tas, \u201cTub noobneej, kuv yuav tshem lub Tuamtsev kws puab khaav has tas ua rua puab muaj fwjchim hab nyam tuaj saib ntawd, hab puab tej tub tej ntxhais moog huv tuabsi."},{"bible_id":"1726","chapter_code":"EZK.24","verse_code":"EZK.24.26","label":"26","content":"Nub ntawd yuav muaj qee leej dlim kev puamtsuaj lug qha tej ntawd rua koj."},{"bible_id":"1726","chapter_code":"EZK.24","verse_code":"EZK.24.27","label":"27","content":"Nub ntawd koj yuav rov has tau lug rua tug kws dlim lug ntawd, koj yuav tsi nyob ntsag tu lawm. Koj yuav ua lub cim rua tej tuabneeg suavdlawg, puab txhaj yuav paub has tas kuv yog tug TSWV.\u201d"},{"bible_id":"1726","chapter_code":"EZK.25","verse_code":"EZK.25.1","label":"1","content":"Tug TSWV has rua kuv tas:."},{"bible_id":"1726","chapter_code":"EZK.25","verse_code":"EZK.25.2","label":"2","content":"\u201cTub noobneej, koj ca le cevlug tshev cov Amoos."},{"bible_id":"1726","chapter_code":"EZK.25","verse_code":"EZK.25.3","label":"3","content":"Koj has kuas puab ca le noog tug TSWV kws kaav ib puas tsaav yaam tej lug: \u2018Mej zoo sab qhov kws luas ua tsi huv rua kuv lub Tuamtsev, cov Yixalayees lub tebchaws ua suabpuam, hab cov Yudas raug luas nteg moog."},{"bible_id":"1726","chapter_code":"EZK.25","verse_code":"EZK.25.4","label":"4","content":"Vim mej zoo sab le ntawd, kuv yuav ca cov tuabneeg kws nyob saab nubtuaj tuaj tua yeej mej. Puab yuav tuaj tsuam yeej tubrog hab nyob huv mej lub tebchaws. Puab yuav tau noj mej tej txiv maab hab haus mej tej kua mig nyuj."},{"bible_id":"1726","chapter_code":"EZK.25","verse_code":"EZK.25.5","label":"5","content":"Kuv yuav muab lub nroog Lanpas hloov ua chaw kaw ntxhuav, hab muab lub tebchaws Amoos ua chaw kaw yaaj, mej txhaj yuav paub has tas kuv yog tug TSWV."},{"bible_id":"1726","chapter_code":"EZK.25","verse_code":"EZK.25.6","label":"6","content":"\u201c \u2018Tug TSWV kws kaav ib puas tsaav yaam has le nuav: \u201cMej npuaj teg hab dlha paaj pawg zoo sab heev. Mej saib tsi taug cov Yixalayees lub tebchaws."},{"bible_id":"1726","chapter_code":"EZK.25","verse_code":"EZK.25.7","label":"7","content":"Vim mej ua le ntawd, kuv yuav muab mej cob rua lwm tsaav tuabneeg, ca luas tuaj fuab hab txeeb mej tug. Kuv yuav rhuav kuas mej tu noob hab ua tsi tau ib tsaav tuabneeg lossis ib lub tebchaws. Mej txhaj paub has tas, kuv yog tug TSWV.\u201d \u2019 \u201d"},{"bible_id":"1726","chapter_code":"EZK.25","verse_code":"EZK.25.8","label":"8","content":"Tug TSWV kws kaav ib puas tsaav yaam has tas, \u201cVim cov Mau-am  has tas, cov Yudas tsuas zoo le lwm tsaav tuabneeg xwb,"},{"bible_id":"1726","chapter_code":"EZK.25","verse_code":"EZK.25.9","label":"9","content":"yog le ntawd, kuv yuav ca luas tuaj tua cov nroog kws tiv thaiv cov Mau-am tug nrimteb, cov nroog ntawd yog: Npethes Yesimaus, Npa-aas Me-oos hab Kili-athayees."},{"bible_id":"1726","chapter_code":"EZK.25","verse_code":"EZK.25.10","label":"10","content":"Kuv yuav ca cov tuabneeg kws nyob saab nubtuaj tuaj tua yeej cov Mau-am hab cov Amoos, kuas cov Mau-am  ua tsi tau ib tsaav tuabneeg ntxiv lawm."},{"bible_id":"1726","chapter_code":"EZK.25","verse_code":"EZK.25.11","label":"11","content":"Kuv yuav rau txim rua cov Mau-am, puab txhaj yuav paub has tas kuv yog tug TSWV.\u201d"},{"bible_id":"1726","chapter_code":"EZK.25","verse_code":"EZK.25.12","label":"12","content":"Tug TSWV kws kaav ib puas tsaav yaam has tas, \u201cVim cov Edoos ua nruj ua tsiv pauj rua cov Yudas, ces thaus kawg lub txim txhaj lug raug rua cov Edoos."},{"bible_id":"1726","chapter_code":"EZK.25","verse_code":"EZK.25.13","label":"13","content":"Kuv has rua suavdlawg paub has tas, kuv yuav rau txim rua cov Edoos hab tua txhua tug tuabneeg hab tej tsaj kuas tuag taag huv tuabsi. Kuv yuav ua kuas puab lub tebchaws ua suabpuam, txij ndlua ntawm lub nroog Temas moog txug ndlua rua lub nroog Dedaas, hab tej tuabneeg yuav raug tua tuag rua huv tshaav rog."},{"bible_id":"1726","chapter_code":"EZK.25","verse_code":"EZK.25.14","label":"14","content":"Kuv yuav ca kuv tsaav tuabneeg Yixalayees ua pauj cov Edoos rua kuv hab puab yuav ua rua cov Edoos lawv le kuv txujkev chim. Cov Edoos txhaj yuav paub has tas kuv txujkev rau txim nyaav npaum le caag.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.25","verse_code":"EZK.25.15","label":"15","content":"Tug TSWV kws kaav ib puas tsaav yaam has tas, \u201cTub noobneej, cov Filitees ua nruj ua tsiv pauj rua cov tuabneeg kws ibtxwm yog puab cov yeebncuab, puab txhaj muab cov tuabneeg kws puab ntxub rhuav puamtsuaj taag."},{"bible_id":"1726","chapter_code":"EZK.25","verse_code":"EZK.25.16","label":"16","content":"Yog le ntawd, kuv txhaj has tas, kuv yuav ua kuas cov Filitees tu noob nrho. Kuv yuav ua rua cov kws seem nyob huv lub taj nraag Filitees kuas puamtsuaj huv tuabsi."},{"bible_id":"1726","chapter_code":"EZK.25","verse_code":"EZK.25.17","label":"17","content":"Kuv yuav rau txim nyaav pauj rua puab kuas txaus nkaus. Puab yuav raug kuv txujkev chim. Puab txhaj paub has tas kuv yog tug TSWV.\u201d"},{"bible_id":"1726","chapter_code":"EZK.26","verse_code":"EZK.26.1","label":"1","content":"Lub hlis ntawd nub xab ib,  xyoo kaum ib kws peb raug nteg moog, tug TSWV has rua kuv tas:"},{"bible_id":"1726","chapter_code":"EZK.26","verse_code":"EZK.26.2","label":"2","content":"\u201cTub noobneej, cov tuabneeg huv lub nroog Tiles qw zoo sab has tas, \u2018Yeluxalees puamtsuaj lawm! Nwg tej kev laag kev luam tu lawm! Nwg yuav tsi nrug peb sis tw lawm!\u2019"},{"bible_id":"1726","chapter_code":"EZK.26","verse_code":"EZK.26.3","label":"3","content":"\u201cKuv kws yog tug TSWV kws kaav ib puas tsaav yaam has le nuav: Lub nroog Tiles, kuv yog koj tug yeebncuab ntaag. Kuv yuav coj ntau tsaav tuabneeg tuaj tua koj, puab yuav tuaj ib yaam le tej nthwv dlej havtxwv nphau."},{"bible_id":"1726","chapter_code":"EZK.26","verse_code":"EZK.26.4","label":"4","content":"Puab yuav tuaj rhuav tug ntsaa yeej kws thaiv mej lub nroog hab tsoo mej tej chaw tsomfaaj kuas pob taag. Kuv yuav cheb tej moov aav kuas dlu lug tsuas tseg lub pobzeb ca xwb."},{"bible_id":"1726","chapter_code":"EZK.26","verse_code":"EZK.26.5","label":"5","content":"Cov tuabneeg ntaus ntseg yuav tuaj zab puab tej vaag rua sau lub pobzeb kws nyob huv havtxwv. Kuv yog tug TSWV kws kaav ib puas tsaav yaam has le ntawd. Ntau tsaav tuabneeg yuav tuaj fuab lub nroog Tiles,"},{"bible_id":"1726","chapter_code":"EZK.26","verse_code":"EZK.26.6","label":"6","content":"hab puab yuav muab ntaaj tua cov tuabneeg huv tej nroog kws nyob huv nwg lub tebchaws. Ces cov Tiles txhaj yuav paub has tas kuv yog tug TSWV.\u201d"},{"bible_id":"1726","chapter_code":"EZK.26","verse_code":"EZK.26.7","label":"7","content":"Tug TSWV kws kaav ib puas tsaav yaam has tas, \u201cKuv yuav coj tug vaajntxwv kws muaj fwjchim luj dlua lwm tug vaajntxwv tuaj tua lub nroog Tiles. Tug ntawd yog Vaajntxwv Nenpukajnexales kws kaav tebchaws Npanpiloos. Nwg yuav coj ib paab tubrog coob coob kws muaj neeg, tsheb neeg hab tubrog caij neeg tuaj saab qaumteb tuaj."},{"bible_id":"1726","chapter_code":"EZK.26","verse_code":"EZK.26.8","label":"8","content":"Cov tuabneeg huv tej nroog kws nyob huv lub tebchaws ntawd yuav raug tua tuag taag. Cov yeebncuab yuav khawb aav meem kuas nce tau tug ntsaa yeej hab puab muab tej vuag ua dlaim thaiv nav ntaaj tuaj tua mej."},{"bible_id":"1726","chapter_code":"EZK.26","verse_code":"EZK.26.9","label":"9","content":"Puab yuav siv cuabyeej tuaj tsoo mej tej ntsaa yeej hab siv tej nqaaj hlau tsoo mej tej chaw tsomfaaj."},{"bible_id":"1726","chapter_code":"EZK.26","verse_code":"EZK.26.10","label":"10","content":"Puab cov neeg yuav dlha ua plauv tshauv nchu auv nab tuaj voob nkaus mej. Cov neeg hai tsheb lug hlaa tej roojvaag huv lub nroog kws puag taag lawm, tej suab nrov tseeg nkawg ua rua mej tej ntsaa yeej ua zug koog."},{"bible_id":"1726","chapter_code":"EZK.26","verse_code":"EZK.26.11","label":"11","content":"Puab cov tubrog caij neeg yuav dlha tsaus nti huv mej tej kev hab muab ntaaj tua mej cov tuabneeg tuag pawg lug. Mej tej ncej kws luj hab khov yuav raug tsoo qaug taag rua huv aav."},{"bible_id":"1726","chapter_code":"EZK.26","verse_code":"EZK.26.12","label":"12","content":"Mej cov yeebncuab yuav fuab mej tej nyaj txag hab txeeb mej tej khoom laag luam. Puab yuav tsoo mej tej ntsaa yeej hab rhuav mej tej vaaj tse kws zoo kuas puag taag. Puab yuav coj tej pobzeb, tej ntoo hab tej roj maab moog pov rua huv havtxwv."},{"bible_id":"1726","chapter_code":"EZK.26","verse_code":"EZK.26.13","label":"13","content":"Kuv yuav ua kuas mej tej suab nkauj hab suab nkauj nogncaas ntsag."},{"bible_id":"1726","chapter_code":"EZK.26","verse_code":"EZK.26.14","label":"14","content":"Kuv tsuas tseg lub pobzeb ca rua cov tuabneeg ntaus ntseg tau zab puab tej vaag xwb. Mej yuav tsi tsim lub nroog ntawd ntxiv lawm. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.26","verse_code":"EZK.26.15","label":"15","content":"Tug TSWV kws kaav ib puas tsaav yaam has rua lub nroog Tiles has tas: \u201cThaus luas tuaj tua yeej mej lawm, cov tuabneeg kws nyob lawv ntug havtxwv yuav nov cov tuabneeg kws raug luas tua tej suab quaj, ua rua puab ntshai heev."},{"bible_id":"1726","chapter_code":"EZK.26","verse_code":"EZK.26.16","label":"16","content":"Taagnrho cov vaajntxwv kws nyob lawv ntug havtxwv yuav nqeg sau puab tej zwmtxwv lug. Puab yuav hle puab tej tsho luj hab tej rig tsho tseg, hab nyob huv aav ua ib ce tshee nyo. Puab ntshai tej xwm phem kws lug raug mej, ua rua puab tswj tsi tau qhov kws puab tshee le."},{"bible_id":"1726","chapter_code":"EZK.26","verse_code":"EZK.26.17","label":"17","content":"Puab yuav hu zaaj nkauj quaj ntsuag rua mej has tas, Lub nroog kws nto npe tshaaj plawg puamtsuaj lawm! Nwg tej nkoj raug muab tshem tawm huv havtxwv moog lawm. koj hab koj cov tuabneeg kws kaav tej havtxwv, ua rua cov tuabneeg kws nyob lawv ntug havtxwv ntshai kawg le."},{"bible_id":"1726","chapter_code":"EZK.26","verse_code":"EZK.26.18","label":"18","content":"Nub kws koj swb, ua rua cov tuabneeg kws nyob lawv ntug havtxwv tshee nyo hab puab txhua tug yoob taag, vim tej kev puamtsuaj kws lug raug koj.\u201d"},{"bible_id":"1726","chapter_code":"EZK.26","verse_code":"EZK.26.19","label":"19","content":"Tug TSWV kws kaav ib puas tsaav yaam has tas, \u201cKuv yuav ua kuas koj nyob dlo cuas le tej nroog kws puag taag tsi muaj tuabneeg nyob lawm. Kuv yuav ca dlej havtxwv lug nyaab koj."},{"bible_id":"1726","chapter_code":"EZK.26","verse_code":"EZK.26.20","label":"20","content":"Kuv yuav xaa koj moog rua huv tubtuag teb, hab nrug cov tuabneeg tam thaus u nyob. Kuv yuav ca koj moog nrug cov tuabneeg tuag huv tubtuag teb nyob xyaw tej kws pob puag taag moog ibtxhis. Vim le ntawd yuav tsi muaj tuabneeg lug nyob huv koj, hab koj yuav tsi tau ua ib lub nroog rua cov tuabneeg caj nyob lawm."},{"bible_id":"1726","chapter_code":"EZK.26","verse_code":"EZK.26.21","label":"21","content":"Kuv yuav muab koj ua ib qho pevtxwv kws txaus ntshai heev, nub ntawd yog koj nub kawg. Tuabneeg yuav nrhav koj, tabsis nrhav tsi tau.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.27","verse_code":"EZK.27.1","label":"1","content":"Tug TSWV has rua kuv tas,"},{"bible_id":"1726","chapter_code":"EZK.27","verse_code":"EZK.27.2","label":"2","content":"\u201cTub noobneej, koj ca le hu ib zaaj nkauj quaj ntsuag rua lub nroog Tiles,"},{"bible_id":"1726","chapter_code":"EZK.27","verse_code":"EZK.27.3","label":"3","content":"yog lub nroog kws nyob ntawm ntug havtxwv hab ua laag ua luam nrug cov tuabneeg nyob lawv ntug havtxwv txhua qhov. Koj ca le qha tug TSWV kws kaav ib puas tsaav yaam tej lug rua nwg has tas, Lub nroog Tiles, koj khaav has tas koj zoo nkauj kawg le."},{"bible_id":"1726","chapter_code":"EZK.27","verse_code":"EZK.27.4","label":"4","content":"Havtxwv yog koj lub tsev. Cov tuabneeg kws tsim koj, tsim tau koj zoo le lub nkoj kws zoo nkauj heev;"},{"bible_id":"1726","chapter_code":"EZK.27","verse_code":"EZK.27.5","label":"5","content":"Puab muab ntoo thwjsuab peg Roob Helemoos lug ua ntsaa xov koj, hab coj ntoo cab peg Roob Lenpanoos lug ua koj cov ncej."},{"bible_id":"1726","chapter_code":"EZK.27","verse_code":"EZK.27.6","label":"6","content":"Puab coj cov ntoo qheb nraag tebchaws Npasaas lug txua ua dluav; puab coj ntoo cab nraag tebchaws Xaipas lug ua lub saamthaj hab muab kaug ntxhw lug pua."},{"bible_id":"1726","chapter_code":"EZK.27","verse_code":"EZK.27.7","label":"7","content":"Puab muab cov ntaub maag zoo heev kws coj nraag tebchaws Iziv lug xaws ua koj dlaim ntaus cua, luas tuaj dleb saib los paub. Koj cov hauvmum yog muab cov ntaub xav kws coj nraag ntug havtxwv Elisas lug xaws vuv."},{"bible_id":"1726","chapter_code":"EZK.27","verse_code":"EZK.27.8","label":"8","content":"Koj cov tuabneeg tsaav nkoj tuaj huv lub nroog Xidoos hab Alevas tuaj. Koj cov tuabneeg tsaav nkoj yog cov kws txawj tsaav heev."},{"bible_id":"1726","chapter_code":"EZK.27","verse_code":"EZK.27.9","label":"9","content":"Koj cov kws txua ntoo huv nkoj yog cov kws kawm txawj huv lub nroog Nkenpas lug lawm. Cov tuabneeg tsaav nkoj moog rua txhua qhov kws koj ua laag ua luam."},{"bible_id":"1726","chapter_code":"EZK.27","verse_code":"EZK.27.10","label":"10","content":"\u201cCov tuabneeg Pawxias, Lidias hab Linpias tuaj ua koj cov tubrog. Puab muab puab tej thaiv nav ntaaj hab mom hlau khuam rua huv koj, kuas koj tau koob meej."},{"bible_id":"1726","chapter_code":"EZK.27","verse_code":"EZK.27.11","label":"11","content":"Cov tubrog Alevas tuaj zuv koj tej ntsaa loog hab cov tuabneeg Nkamas tuaj zuv koj tej chaw tsomfaaj. Puab coj puab tej thaiv nav ntaaj tuaj khuab rua ntawm koj tej phaab ntsaa hab puab yog cov kws tuaj tseev zaam kuas koj zoo nkauj."},{"bible_id":"1726","chapter_code":"EZK.27","verse_code":"EZK.27.12","label":"12","content":"\u201cCov tuabneeg kws nyob Xapees tuaj nrug koj ua luam, puab coj nyaj, hlau, txhuas hab tooj tuaj pauv koj tej khoom laag luam."},{"bible_id":"1726","chapter_code":"EZK.27","verse_code":"EZK.27.13","label":"13","content":"Koj ua laag ua luam nrug cov tuabneeg Kilis, Tunpas hab Mesekis. Puab coj tubqhe hab tej twj taig tooj tuaj pauv koj tej khoom laag luam."},{"bible_id":"1726","chapter_code":"EZK.27","verse_code":"EZK.27.14","label":"14","content":"Cov tuabneeg kws nyob huv tebchaws Npethes Taunkamas coj neeg thauj nraa, neeg caij ntaus rog hab neeg zaag tuaj pauv koj tej khoom laag luam."},{"bible_id":"1726","chapter_code":"EZK.27","verse_code":"EZK.27.15","label":"15","content":"Cov tuabneeg kws nyob huv Laudi-as  los kuj tuaj nrug koj ua laag ua luam; hab cov tuabneeg kws nyob huv tej tebchaws lawv ntug havtxwv coj kaug ntxhw hab ntoo kubtwg tuaj pauv koj tej khoom laag luam ib yaam nkaus."},{"bible_id":"1726","chapter_code":"EZK.27","verse_code":"EZK.27.16","label":"16","content":"Cov tuabneeg Xilias los kuj tuaj yuav koj tej khoom hab tej yaam kws koj ua tau huv koj lub tebchaws. Puab coj tej qai zeb muaj nqes, ntaub xav, ntaub tsuj, ntaub maag, qai zeb kaulas hab qai zeb av tuaj pauv koj tej khoom laag luam."},{"bible_id":"1726","chapter_code":"EZK.27","verse_code":"EZK.27.17","label":"17","content":"Cov Yudas hab cov Yixalayees coj moov nplej,  zib ntaab, roj txiv ntoo hab roj tsw qaab tuaj pauv koj tej khoom laag luam."},{"bible_id":"1726","chapter_code":"EZK.27","verse_code":"EZK.27.18+EZK.27.19","label":"18-19","content":"Cov tuabneeg Damaxes hab Kilis coj cawv txiv maab huv Helenpoos, hab tej ntaub plaub yaaj huv lub nroog Xahas,  hab coj hlau hab roj tsw qaab tuaj pauv koj tej khoom laag luam hab tej yaam kws koj ua tau huv koj lub tebchaws."},{"bible_id":"1726","chapter_code":"EZK.27","verse_code":"EZK.27.20","label":"20","content":"Cov tuabneeg Dedaas, coj ntaub pua eeb neeg tuaj pauv koj tej khoom laag luam."},{"bible_id":"1726","chapter_code":"EZK.27","verse_code":"EZK.27.21","label":"21","content":"Cov tuabneeg Alanpias hab cov numtswv huv tebchaws Kedas, coj yaaj, coj mivnyuas yaaj hab coj tshis tuaj pauv koj tej khoom laag luam."},{"bible_id":"1726","chapter_code":"EZK.27","verse_code":"EZK.27.22","label":"22","content":"cov tuabneeg huv Senpas hab La-amas, coj tej qai zeb muaj nqes, coj kub hab coj txhua yaam roj tsw qaab tuaj pauv koj tej khoom laag luam."},{"bible_id":"1726","chapter_code":"EZK.27","verse_code":"EZK.27.23","label":"23","content":"Cov tuabneeg huv lub nroog Halaas, Kanes hab Edees tej tub laag tub luam huv Senpas, Asules hab Khilimas, puavleej tuaj nrug koj pauv kev laag kev luam."},{"bible_id":"1726","chapter_code":"EZK.27","verse_code":"EZK.27.24","label":"24","content":"Puab coj tej tsoog tsho ntaub xav, coj ntaub tsuj hab ntaub pua tsev kws txaij zoo nkauj, coj hlua hab legxuv tuaj muag rua koj."},{"bible_id":"1726","chapter_code":"EZK.27","verse_code":"EZK.27.25","label":"25","content":"Cov tuabneeg Talasis tej nkoj thauj khoom laag luam tuaj rua koj. Koj zoo ib yaam le lub nkoj nyob huv havtxwv kws ntim khoom puv nkaus."},{"bible_id":"1726","chapter_code":"EZK.27","verse_code":"EZK.27.26","label":"26","content":"Thaus koj cov tuabneeg nkuam nkoj moog txug ntawm ntug havtxwv, cov cua saab nubtuaj txawm ntsawj koj moog rua tom plawv havtxwv lawm."},{"bible_id":"1726","chapter_code":"EZK.27","verse_code":"EZK.27.27","label":"27","content":"Thaus koj tog rua huv havtxwv lawm, koj tej nyaj txag, tej khoom laag luam cov tuabneeg caij nkoj hab tsaav nkoj, cov kws txua ntoo, cov tub laag tub luam, cov tubrog kws nyob huv nkoj, hab txhua yaam pluj taag rua huv havtxwv."},{"bible_id":"1726","chapter_code":"EZK.27","verse_code":"EZK.27.28","label":"28","content":"Cov tuabneeg huv nkoj tej suab qw ntxhe moog txug rua tim ntug dlej."},{"bible_id":"1726","chapter_code":"EZK.27","verse_code":"EZK.27.29","label":"29","content":"Cov tuabneeg tsaav nkoj, tsaav puab tej nkoj moog rua tim ntug havtxwv, hab txhua tug kws nyob huv nkoj tawm taag rua saab nrau."},{"bible_id":"1726","chapter_code":"EZK.27","verse_code":"EZK.27.30","label":"30","content":"Puab txhua tug quaj hab tu sab heev txug koj, puab tsuab moov aav rua sau taubhau hab quaj dlaa huv qhov tshauv."},{"bible_id":"1726","chapter_code":"EZK.27","verse_code":"EZK.27.31","label":"31","content":"Puab chais puab tej plaubhau, hab muab ntaub tsaaj lug npua; puab quaj ab sab kawg le."},{"bible_id":"1726","chapter_code":"EZK.27","verse_code":"EZK.27.32","label":"32","content":"Puab hu zaaj nkauj quaj ntsuag rua koj has tas: \u2018Leejtwg txhaj pev tau lub nroog Tiles kws nwgnuav tub tog rua huv havtxwv lawm?"},{"bible_id":"1726","chapter_code":"EZK.27","verse_code":"EZK.27.33","label":"33","content":"Thaus koj thauj tej khoom huv havtxwv moog, koj ua rua ntau tsaav tuabneeg txaus sab heev. Hab ua rua tej vaajntxwv huv qaab ntuj nuav muaj txag npluanuj lug ntawm koj tej khoom laag luam."},{"bible_id":"1726","chapter_code":"EZK.27","verse_code":"EZK.27.34","label":"34","content":"Nwgnuav koj pob puag taag rua huv havtxwv, koj tog rua huv qaab thu, koj tej khoom hab koj cov tuabneeg ua laag ua luam pluj taag nrug koj rua huv havtxwv lawm.\u2019"},{"bible_id":"1726","chapter_code":"EZK.27","verse_code":"EZK.27.35","label":"35","content":"\u201cTxhua tug kws nyob lawv ntug dlej havtxwv yoob taag, vim tej xwm phem kws lug raug koj. Txawm yog puab cov vaajntxwv los yeej ntshai ua ntsejmuag thumxem taag le."},{"bible_id":"1726","chapter_code":"EZK.27","verse_code":"EZK.27.36","label":"36","content":"Koj pluj ndlais lawm, pluj moog ibtxhis le. Tej tub laag tub luam nyob thoob nplajteb ntshai tshee nyo. Puab ntshai nyob tsaam puab raug tej xwm phem kws koj raug.\u201d"},{"bible_id":"1726","chapter_code":"EZK.28","verse_code":"EZK.28.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.28","verse_code":"EZK.28.2","label":"2","content":"\u201cTub noobneej, koj ca le has tug TSWV kws kaav ib puas tsaav yaam tej lug rua tug vaajntxwv kws kaav lub nroog Tiles has tas: Koj khaav has tas koj yog vaajtswv, koj nyob sau vaajtswv lub zwmtxwv kws muaj havtxwv nyob puagncig. Koj ua ib yaam le koj yog vaajtswv, tabsis koj yog tuabneeg xwb, koj tsi yog vaajtswv!"},{"bible_id":"1726","chapter_code":"EZK.28","verse_code":"EZK.28.3","label":"3","content":"Koj xaav has tas koj ntse tshaaj Danees,  tsi muaj ib yaam dlaabtsi kws koj yuav tsi paub le?"},{"bible_id":"1726","chapter_code":"EZK.28","verse_code":"EZK.28.4","label":"4","content":"Koj lub tswvyim hab kev txawj ntse ua rua koj npluanuj, muaj nyaj muaj kub puv txhaab."},{"bible_id":"1726","chapter_code":"EZK.28","verse_code":"EZK.28.5","label":"5","content":"Koj ua laag ua luam ntse heev hab tau paajlaum ntau kawg. Koj khaavtheeb rua koj tej kev npluanuj!"},{"bible_id":"1726","chapter_code":"EZK.28","verse_code":"EZK.28.6","label":"6","content":"\u201cYog le ntawd, kuv yog tug TSWV kws kaav ib puas tsaav yaam, kuv has rua koj le nuav: rua qhov koj xaav has tas, koj ntse ib yaam le vaajtswv,"},{"bible_id":"1726","chapter_code":"EZK.28","verse_code":"EZK.28.7","label":"7","content":"kuv yuav tso cov yeebncuab kws yog tuabneeg txawv tebchaws tuaj tawmtsaam koj. Puab yuav tuaj rhuav txhua yaam khoom zoo kws koj ua tau lug ntawm koj lub tswvyim hab kev txawj ntse."},{"bible_id":"1726","chapter_code":"EZK.28","verse_code":"EZK.28.8","label":"8","content":"Puab yuav muab koj pov rua huv tubtuag teb. Koj yuav tuag rua huv plawv havtxwv le tej tuabneeg kws raug luas tua."},{"bible_id":"1726","chapter_code":"EZK.28","verse_code":"EZK.28.9","label":"9","content":"Thaus puab yuav tua koj, koj tseem has tas, koj yog vaajtswv hab los? Thaus koj nyob tim ntsej tim muag cov tuabneeg kws tua koj, koj yuav yog tuabneeg xwb, koj tsi yog Vaajtswv."},{"bible_id":"1726","chapter_code":"EZK.28","verse_code":"EZK.28.10","label":"10","content":"Koj yuav tuag le cov tuabneeg kws tsi ua kevcai txav tuag rua cov tuabneeg txawv tebchaws teg. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.28","verse_code":"EZK.28.11","label":"11","content":"Tug TSWV has rua kuv tas:"},{"bible_id":"1726","chapter_code":"EZK.28","verse_code":"EZK.28.12","label":"12","content":"\u201cTub noobneej, koj ca le quaj ntsuag rua tug vaajntxwv kaav lub nroog Tiles kws yuav raug tej xwm phem. Koj ca le has tug TSWV kws kaav ib puas tsaav yaam tej lug rua nwg le nuav: Yaav taag lug koj muaj yaam ntxwv zoo, koj ntse hab zoo nraug kawg le!"},{"bible_id":"1726","chapter_code":"EZK.28","verse_code":"EZK.28.13","label":"13","content":"Koj nyob huv Edees kws yog Vaajtswv lub vaaj, hab koj naav tej tsoog tsho qai zeb muaj nqes kws yog: kanelis, kixaulais, aunixis, npelis, taupas, yapes, xafiles, nkanes hab emelas. Koj naav kub ci ntsaa ab, tej ntawd yog npaaj tseg rua koj  nub kws tsim koj lawm."},{"bible_id":"1726","chapter_code":"EZK.28","verse_code":"EZK.28.14","label":"14","content":"Kuv tso ib tug qhelunpees zuv koj.  Koj nyob sau kuv lub roob dlawbhuv, hab moog moog lug lug ntawm cov pobzeb suavtawg."},{"bible_id":"1726","chapter_code":"EZK.28","verse_code":"EZK.28.15","label":"15","content":"Koj yeej muaj tug cwjpwm zoo txij thaus kuv tsim koj lug txug rua nub kws koj moog ua kev phem kev qas."},{"bible_id":"1726","chapter_code":"EZK.28","verse_code":"EZK.28.16","label":"16","content":"Koj ua laag ua luam khwv kawg, qhov ntawd coj koj moog ua txhum kevcai hab poob rua kev txhum. Kuv txhaj ntab koj tsiv tawm sau kuv lub roob dlawbhuv moog, hab tug qhelunpees kws zuv koj los ntab koj tawm ntawm cov pobzeb suavtawg moog."},{"bible_id":"1726","chapter_code":"EZK.28","verse_code":"EZK.28.17","label":"17","content":"Koj khaavtheeb vim koj zoo nraug, koj lub tswvyim pluj taag vim koj lub koob meej nto moo lug. Vim le ntawd kuv txhaj muab koj pov rua huv nplajteb, kuv rau txim rua koj taabmeeg tej vaajntxwv."},{"bible_id":"1726","chapter_code":"EZK.28","verse_code":"EZK.28.18","label":"18","content":"Koj ua txhum luj, vim koj ua laag ua luam tsi ncaaj, hab ua rua koj lub chaw pehawm tsi huv lawm. Yog le ntawd kuv txhaj tso suavtawg lug hlawv koj kuas ua tshauv taag rua huv nplajteb taabmeeg tej tuabneeg suavdlawg."},{"bible_id":"1726","chapter_code":"EZK.28","verse_code":"EZK.28.19","label":"19","content":"Koj pluj ndlais lawm tag, pluj moog ibtxhis le. Txhua tsaav tuabneeg kws paub koj yuav ntshai hab yoob taag, puab ntshai nyob tsaam puab raug tej xwm phem kws koj raug.\u201d"},{"bible_id":"1726","chapter_code":"EZK.28","verse_code":"EZK.28.20","label":"20","content":"Tug TSWV has rua kuv tas:"},{"bible_id":"1726","chapter_code":"EZK.28","verse_code":"EZK.28.21","label":"21","content":"\u201cTub noobneej, koj ca le cev kuv tej lug tshev lub nroog Xidoos."},{"bible_id":"1726","chapter_code":"EZK.28","verse_code":"EZK.28.22","label":"22","content":"Koj ca le has tug TSWV kws kaav ib puas tsaav yaam tej lug rua cov tuabneeg huv Xidoos le nuav: Xidoos, kuv yog koj tug yeebncuab, txhua tug tuabneeg yuav qhuas kuv, vim tej kws kuv tau ua rua koj. Puab yuav paub has tas, kuv yog tug TSWV kws dlawbhuv, thaus kuv rau txim rua cov tuabneeg kws nyob huv koj."},{"bible_id":"1726","chapter_code":"EZK.28","verse_code":"EZK.28.23","label":"23","content":"Kuv yuav tso kaab mob lug raug koj, hab ua kuas muaj ntshaav ndlwg puv nkaus txhua txujkev. Yuav muaj yeebncuab tuaj txhua phaab tuaj tua koj, hab koj cov pejxeem yuav raug tua. Ces koj txhaj yuav paub has tas, kuv yog tug TSWV.\u201d"},{"bible_id":"1726","chapter_code":"EZK.28","verse_code":"EZK.28.24","label":"24","content":"Tug TSWV has tas, \u201cCov tebchaws kws nyob puagncig cov Yixalayees yuav tsi txobthuam hab tsimtxom puab lawm. Puab txhaj yuav paub has tas, kuv yog tug TSWV kws kaav ib puas tsaav yaam.\u201d"},{"bible_id":"1726","chapter_code":"EZK.28","verse_code":"EZK.28.25","label":"25","content":"Tug TSWV kws kaav ib puas tsaav yaam has tas, \u201cKuv yuav coj cov Yixalayees tawm huv tej tebchaws kws puab moog nyob rov qaab lug. Txhua tsaav tuabneeg txhaj yuav paub has tas, kuv yog tug TSWV kws dlawbhuv. Cov Yixalayees yuav tau rov lug nyob huv puab lub tebchaws kws kuv muab rua kuv tug tubkhai Yakhauj lawm."},{"bible_id":"1726","chapter_code":"EZK.28","verse_code":"EZK.28.26","label":"26","content":"Cov Yixalayees yuav nyob kaaj sab lug huv lub tebchaws ntawd. Puab yuav ua vaaj ua tsev hab cog txiv maab. Kuv yuav rau txim rua cov tebchaws nyob puagncig puab kws pheej txobthuam hab tsimtxom puab. Puab yuav nyob kaaj sab lug, puab txhaj paub has tas, kuv yog tug TSWV kws yog puab tug Vaajtswv.\u201d"},{"bible_id":"1726","chapter_code":"EZK.29","verse_code":"EZK.29.1","label":"1","content":"Lub kaum hli ntuj nub kaum ob, xyoo kaum kws peb raug nteg moog, tug TSWV has rua kuv tas:"},{"bible_id":"1726","chapter_code":"EZK.29","verse_code":"EZK.29.2","label":"2","content":"\u201cTub noobneej, koj ca le cev kuv tej lug tshev Falaus kws yog cov Iziv tug vaajntxwv. Koj qha rua nwg has tas, nwg hab nwg cov tuabneeg yuav raug txim."},{"bible_id":"1726","chapter_code":"EZK.29","verse_code":"EZK.29.3","label":"3","content":"Koj has tug TSWV kws kaav ib puas tsaav yaam tej lug rua Falaus kws yog cov Iziv tug vaajntxwv le nuav: Kuv yog koj tug yeebncuab, koj yog tug naab qaa luj kws nyaum heev pw huv haav dlej. Koj has tas, tug dlej Niles yog koj le hab koj yog tug tsim nwg."},{"bible_id":"1726","chapter_code":"EZK.29","verse_code":"EZK.29.4","label":"4","content":"Kuv yuav muab nuv chob koj puabtsaig kuas tshaab plawg, hab ua kuas tej ntseg kws nyob huv koj tug dlej lu koj tej khum."},{"bible_id":"1726","chapter_code":"EZK.29","verse_code":"EZK.29.5","label":"5","content":"Kuv yuav muab koj hab cov ntseg kws lu rua ntawm koj cov khum pov rua tom taj suabpuam hab yuav tsi muaj tuabneeg muab koj log. Kuv yuav ca tej noog hab tej tsaj lug noj koj."},{"bible_id":"1726","chapter_code":"EZK.29","verse_code":"EZK.29.6","label":"6","content":"Cov tuabneeg kws nyob huv tebchaws Iziv txhaj yuav paub has tas kuv yog tug TSWV.\u201d Tug TSWV has tas, \u201cCov Yixalayees tso sab rua koj txujkev paab, tabsis koj tub khov tsi cuag tug nyuas kaav lojkov."},{"bible_id":"1726","chapter_code":"EZK.29","verse_code":"EZK.29.7","label":"7","content":"Thaus cov Yixalayees cev teg tuav koj, koj luv chob puab pwgpu, hab thaus puab pheeb koj, koj luv ua rua puab saav dluav."},{"bible_id":"1726","chapter_code":"EZK.29","verse_code":"EZK.29.8","label":"8","content":"Yog le ntawd, kuv yog tug TSWV kws kaav ib puas tsaav yaam has qha rua koj tas, kuv yuav tso tuabneeg nqaa ntaaj tuaj tua koj, puab yuav tua koj cov tuabneeg hab tej tsaj txhu kuas tuag taag."},{"bible_id":"1726","chapter_code":"EZK.29","verse_code":"EZK.29.9","label":"9","content":"Tebchaws Iziv yuav nyob qhuav nkuag ca, koj txhaj yuav paub has tas kuv yog tug TSWV. \u201cRua qhov koj has tas, tug dlej Niles yog koj le, hab koj yog tug tsim,"},{"bible_id":"1726","chapter_code":"EZK.29","verse_code":"EZK.29.10","label":"10","content":"nwgnuav kuv yog koj hab tug dlej Niles tug yeebncuab. Kuv yuav ua kuas tebchaws Iziv nyob qhuav nkuag ca, txij ndlua ntawm lub nroog Midaules kws nyob saab qaumteb moog ti nkaus lub nroog Axavas kws nyob saab qaabteb hab moog txug ndlua ntawm cov tuabneeg Sudaas tug nrimteb."},{"bible_id":"1726","chapter_code":"EZK.29","verse_code":"EZK.29.11","label":"11","content":"Yuav tsi muaj tuabneeg lossis tsaj taug kev hlaa lub tebchaws ntawd le. Yuav tsi muaj tuabneeg nyob rua huv lub tebchaws ntawd plaub caug xyoo."},{"bible_id":"1726","chapter_code":"EZK.29","verse_code":"EZK.29.12","label":"12","content":"Kuv yuav ua kuas lub tebchaws nyob nphob xuav rua huv nplajteb nuav. Nwg tej nroog yuav pob puag moog txug plaub caug xyoo hab yuav puamtsuaj phem tshaaj lwm lub nroog. Kuv yuav ua kuas cov tuabneeg Iziv poob tebchaws. Puab yuav tawg moog nyob xyaw lwm tsaav tuabneeg rua txhua lub tebchaws.\u201d"},{"bible_id":"1726","chapter_code":"EZK.29","verse_code":"EZK.29.13","label":"13","content":"Tug TSWV kws kaav ib puas tsaav yaam has tas, \u201cTom qaab kws dlhau plaub caug xyoo lawm, kuv yuav coj cov tuabneeg Iziv kws moog nyob xyaw lwm tsaav tuabneeg rov qaab lug,"},{"bible_id":"1726","chapter_code":"EZK.29","verse_code":"EZK.29.14","label":"14","content":"hab kuv yuav ca puab lug nyob rua saab qaabteb huv tebchaws Iziv kws yog puab qub teb qub chaw. Puab lub tebchaws yuav tsi muaj fwjchim,"},{"bible_id":"1726","chapter_code":"EZK.29","verse_code":"EZK.29.15","label":"15","content":"lub tebchaws ntawd yog lub kws tsi muaj fwjchim tshaaj plawg huv nplajteb nuav. Puab yuav tsi tau kaav lwm tsaav tuabneeg ntxiv lawm. Kuv yuav ua kuas puab tsi muaj fwjchim, puab txhaj yuav kaav tsi tau lwm tsaav tuabneeg."},{"bible_id":"1726","chapter_code":"EZK.29","verse_code":"EZK.29.16","label":"16","content":"Cov Yixalayees yuav tsi moog vaamkhom cov Iziv paab lawm. Cov Iziv txujkev txhum ua rua cov Yixalayees pum has tas, puab tso sab yuam kev rua cov Iziv lawm. Ces cov Yixalayees txhaj yuav paub has tas, kuv yog tug TSWV kws kaav ib puas tsaav yaam.\u201d"},{"bible_id":"1726","chapter_code":"EZK.29","verse_code":"EZK.29.17","label":"17","content":"Lub ib hlis ntuj nub xab ib, xyoo neeg nkaum xyaa kws peb raug nteg moog, tug TSWV has rua kuv tas:"},{"bible_id":"1726","chapter_code":"EZK.29","verse_code":"EZK.29.18","label":"18","content":"\u201cTub noobneej, Vaajntxwv Nenpukajnexales kws kaav tebchaws Npanpiloos tub sawv kev tuaj ntaus lub nroog Tiles lawm. Nwg yuam nwg cov tubrog kuas ris nraa nyaav heev, ua rua puab dlo hau hab xubpwg hle tawv taag. Txawm le ntawd los nwg hab nwg cov tubrog tsi tau ib yaam dlaabtsi huv lub nroog Tiles ua nqe zug le."},{"bible_id":"1726","chapter_code":"EZK.29","verse_code":"EZK.29.19","label":"19","content":"Kuv kws yog tug TSWV kws kaav ib puas tsaav yaam has le nuav: Kuv yuav muab lub tebchaws Iziv cob rua Vaajntxwv Nenpukajnexales, nwg yuav fuab hab nqaa cov Iziv tej nyaj tej kub moog them nwg cov tubrog."},{"bible_id":"1726","chapter_code":"EZK.29","verse_code":"EZK.29.20","label":"20","content":"Kuv yuav muab lub tebchaws Iziv ua nqe zug rua nwg, rua qhov nwg cov tubrog ua num rua kuv. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.29","verse_code":"EZK.29.21","label":"21","content":"\u201cTxug thaus kws tej ntawd tshwmsim lawm, kuv yuav ua kuas cov Yixalayees rov muaj fwjchim. Exekees, koj ca le moog has kuas txhua tug nov, puab txhaj yuav paub has tas kuv yog tug TSWV.\u201d"},{"bible_id":"1726","chapter_code":"EZK.30","verse_code":"EZK.30.1","label":"1","content":"Tug TSWV has rua kuv ntxiv tas:"},{"bible_id":"1726","chapter_code":"EZK.30","verse_code":"EZK.30.2","label":"2","content":"\u201cTub noobneej, koj ca le cevlug lawv le tug TSWV kws kaav ib puas tsaav yaam tej lug: Nub kws muaj kev txhawj ntshai lug yuav txug!"},{"bible_id":"1726","chapter_code":"EZK.30","verse_code":"EZK.30.3","label":"3","content":"Nub ntawd tub lug ze lawm, yog nub kws tug TSWV rau txim, yog nub muaj kev tsaus ntuj hab kev txomnyem rua txhua tsaav tuabneeg."},{"bible_id":"1726","chapter_code":"EZK.30","verse_code":"EZK.30.4","label":"4","content":"Yuav muaj kev ua tsuv ua rog huv tebchaws Iziv. hab muaj kev kub ntxhuv nyob huv tebchaws Sudaas. Ntau leej yuav raug tua rua huv tebchaws Iziv; Tuabneeg yuav tuaj fuab ua rua lub tebchaws puamtsuaj taag."},{"bible_id":"1726","chapter_code":"EZK.30","verse_code":"EZK.30.5","label":"5","content":"\u201cKev sis tua zag nuav ua rua cov tubrog Sudaas, Linpias, Lidias, Alanpias, Kub hab kuv cov tubrog raug tua tuag taag.\u201d"},{"bible_id":"1726","chapter_code":"EZK.30","verse_code":"EZK.30.6","label":"6","content":"Tug TSWV has tas, \u201cCov tuabneeg kws tuaj paab cov Iziv hab Iziv cov tubrog kws khaavtheeb yuav raug tua tuag taag rua huv tshaav rog. Txij ndlua ntawm Midaules kws nyob saab qaumteb moog txug rua ntawm lub nroog Axavas kws nyob saab qaabteb. Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.30","verse_code":"EZK.30.7","label":"7","content":"Cov tebchaws ntawd yuav nyob qhuav nkuag huv nplajteb hab puab tej nroog yuav puamtsuaj taag."},{"bible_id":"1726","chapter_code":"EZK.30","verse_code":"EZK.30.8","label":"8","content":"Thaus kws kuv tis suavtawg hlawv lub tebchaws Iziv, cov tuabneeg kws paab nwg yuav raug tua tuag taag huv tuabsi. Puab txhaj yuav paub has tas, kuv yog tug TSWV."},{"bible_id":"1726","chapter_code":"EZK.30","verse_code":"EZK.30.9","label":"9","content":"\u201cThaus txug nub ntawd cov Iziv yuav raug puamtsuaj taag. Kuv yuav tso ib paab tuabneeg caij nkoj moog hem cov tuabneeg Sudaas kws nyob tso sab lug kuas puab ntshai heev. Nub ntawd tub lug yuav txug.\u201d"},{"bible_id":"1726","chapter_code":"EZK.30","verse_code":"EZK.30.10","label":"10","content":"Tug TSWV kws kaav ib puas tsaav yaam has tas, \u201cKuv yuav ca Vaajntxwv Nenpukajnexales kws kaav tebchaws Npanpiloos ua kuas tebchaws Iziv txujkev npluanuj pluj kag moog."},{"bible_id":"1726","chapter_code":"EZK.30","verse_code":"EZK.30.11","label":"11","content":"Nenpukajnexales hab nwg tsoom tubrog kws tsi taabncuab leejtwg yuav coj ntaaj tuaj tua tebchaws Iziv kuas puamtsuaj taag hab yuav muaj tuabneeg tuag nyob rua txhua qhov."},{"bible_id":"1726","chapter_code":"EZK.30","verse_code":"EZK.30.12","label":"12","content":"Kuv yuav ua kuas tug dlej Niles nqhuab hab muab lub tebchaws Iziv rua cov tuabneeg txawv tebchaws kws sab phem ua kuas puamtsuaj taag. Kuv yog tug TSWV kws has le ntawd.\u201d"},{"bible_id":"1726","chapter_code":"EZK.30","verse_code":"EZK.30.13","label":"13","content":"Tug TSWV kws kaav ib puas tsaav yaam has tas, \u201cKuv yuav rhuav tej mlom hab tej vaajtswv cuav kws nyob huv lub nroog Meefis kuas puamtsuaj. Kuv yuav ua rua txhua tug ntshai, kuas tsi muaj ib tug twg kaam lug kaav lub tebchaws Iziv le."},{"bible_id":"1726","chapter_code":"EZK.30","verse_code":"EZK.30.14","label":"14","content":"Kuv yuav ua kuas tebchaws Iziv saab qaabteb nyob qhuav nkuag ca, hab tis suavtawg hlawv lub nroog Xau-as kws nyob saab qaumteb, hab kuv yuav rau txim rua lub tuamceeb nroog Thenpes."},{"bible_id":"1726","chapter_code":"EZK.30","verse_code":"EZK.30.15","label":"15","content":"Kuv txujkev chim yuav lug raug lub nroog Peluxi-oos kws yog cov Iziv lub nroog ruaj khov hab kuv yuav rhuav lub nroog Thenpes tej kev npluanuj."},{"bible_id":"1726","chapter_code":"EZK.30","verse_code":"EZK.30.16","label":"16","content":"Kuv yuav tis suavtawg hlawv lub tebchaws Iziv, ces lub nroog Peluxi-oos yuav raug kev txomnyem. Lub nroog Thenpes tej ntsaa yeej pob taag hab dlej yuav nyaab  lub nroog."},{"bible_id":"1726","chapter_code":"EZK.30","verse_code":"EZK.30.17","label":"17","content":"Cov tub hluas kws nyob huv lub nroog Heli-aupulis hab Npunpatis yuav raug luas tua tuag taag, dlua le cov yuav raug luas nteg moog."},{"bible_id":"1726","chapter_code":"EZK.30","verse_code":"EZK.30.18","label":"18","content":"Thaus kuv txu cov Iziv lub fwjchim hab puab txujkev khaavtheeb, kev tsaus ntuj yuav lug raug lub nroog Tapahes, fuab yuav lug roog lub tebchaws Iziv, ces cov tuabneeg kws nyob huv nwg tej nroog yuav raug luas nteg moog."},{"bible_id":"1726","chapter_code":"EZK.30","verse_code":"EZK.30.19","label":"19","content":"Thaus kuv rau txim rua lub tebchaws Iziv, puab txhaj yuav paub has tas kuv yog tug TSWV.\u201d"},{"bible_id":"1726","chapter_code":"EZK.30","verse_code":"EZK.30.20","label":"20","content":"Lub ib hlis ntuj nub xab xyaa, xyoo kaum ib kws peb raug nteg moog, tug TSWV has rua kuv tas:"},{"bible_id":"1726","chapter_code":"EZK.30","verse_code":"EZK.30.21","label":"21","content":"\u201cTub noobneej, kuv tub ua rua Falaus kws yog cov Iziv tug vaajntxwv txhais npaab luv lawm. Tsi muaj leejtwg muab ntaub qhwv, khu kuas zoo, hab muaj zug rov tuav taug ntaaj."},{"bible_id":"1726","chapter_code":"EZK.30","verse_code":"EZK.30.22","label":"22","content":"Yog le ntawd, kuv kws yog tug TSWV kws kaav ib puas tsaav yaam has le nuav: \u2018Kuv yog Falaus kws yog cov Iziv tug vaajntxwv tug yeebncuab, kuv yuav luv dlua nwg ib saab npaab kuas ob saab luv huv tuabsi, nwg txhaj tuav tsi tau ntaaj."},{"bible_id":"1726","chapter_code":"EZK.30","verse_code":"EZK.30.23","label":"23","content":"Kuv yuav ua kuas cov Iziv tawg moog nyob thoob nplajteb."},{"bible_id":"1726","chapter_code":"EZK.30","verse_code":"EZK.30.24","label":"24","content":"Kuv yuav ua rua tug vaajntxwv kws kaav tebchaws Npanpiloos ob txhais npaab muaj zug heev hab muab kuv raab ntaaj cob rua nwg. Tabsis kuv yuav muab Falaus kws ua vaajntxwv kaav cov Iziv ob txhais npaab luv, ces nwg yuav quaj hab tuag taabmeeg nwg tug yeebncuab."},{"bible_id":"1726","chapter_code":"EZK.30","verse_code":"EZK.30.25","label":"25","content":"Kuv yuav txu Falaus tug zug hab txhawb cov Npanpiloos tug vaajntxwv tug zug. Thaus kuv muab kuv raab ntaaj rua tug vaajntxwv kws kaav tebchaws Npanpiloos moog tua tebchaws Iziv, txhua tug txhaj yuav paub has tas, kuv yog tug TSWV."},{"bible_id":"1726","chapter_code":"EZK.30","verse_code":"EZK.30.26","label":"26","content":"Kuv yuav ua kuas cov Iziv tawg moog nyob thoob nplajteb. Puab txhaj yuav paub has tas, kuv yog tug TSWV.\u2019 \u201d"},{"bible_id":"1726","chapter_code":"EZK.31","verse_code":"EZK.31.1","label":"1","content":"Lub peb hlis ntuj nub xab ib, xyoo kaum ib kws peb raug nteg moog, tug TSWV has rua kuv tas:"},{"bible_id":"1726","chapter_code":"EZK.31","verse_code":"EZK.31.2","label":"2","content":"\u201cTub noobneej, koj ca le has rua Falaus kws yog cov Iziv tug vaajntxwv hab nwg cov tuabneeg le nuav: Koj muaj zug heev! Kuv yuav muab koj pev rua dlaabtsi?"},{"bible_id":"1726","chapter_code":"EZK.31","verse_code":"EZK.31.3","label":"3","content":"Koj zoo ib yaam le  tsob ntoo cab nyob peg Lenpanoos kws muaj nplooj hab ceg dlauv zoo nkauj, hab sab nto plawg sau cov fuab."},{"bible_id":"1726","chapter_code":"EZK.31","verse_code":"EZK.31.4","label":"4","content":"Muaj dlej yug tsob ntoo luj hlub, cov dlej huv aav yug tsob ntoo kuas sab. luas ywg dlej rua tsob ntoo ntawd lub hauvpaug, hab nwg cov dlej phwj moog rua txhua tsob ntoo huv thaaj zoov ntawd."},{"bible_id":"1726","chapter_code":"EZK.31","verse_code":"EZK.31.5","label":"5","content":"Vim muaj dlej txaus, tsob ntoo ntawd txhaj luj hab sab tshaaj lwm tsob, nwg ncau ceg ntau hab ntev."},{"bible_id":"1726","chapter_code":"EZK.31","verse_code":"EZK.31.6","label":"6","content":"Txhua yaam noog lug ua zeg rua ntawm nwg tej ceg; tej tsaj qus lug yug mivnyuas rua huv qaab tsob ntoo ntawd; Txhua tsaav tuabneeg thoob nplajteb tuaj nraim huv nwg tug dluab ntxoov ntxoo."},{"bible_id":"1726","chapter_code":"EZK.31","verse_code":"EZK.31.7","label":"7","content":"Tsob ntoo ntawd zoo nkauj kawg le, nwg sab hab tej ceg ntev heev. Nwg tej caag nrhau moog ti nkaus cov dlej huv nruab tivtxwv."},{"bible_id":"1726","chapter_code":"EZK.31","verse_code":"EZK.31.8","label":"8","content":"Huv Vaajtswv lub vaaj tsi muaj ib tsob ntoo cab kws pev tau tsob ntawd; tsi muaj ib tsob ntoo kws muaj ceg ntau pev tau tsob ntawd le. Huv Vaajtswv lub vaaj tsi muaj ib tsob ntoo zoo nkauj npaum le tsob ntawd."},{"bible_id":"1726","chapter_code":"EZK.31","verse_code":"EZK.31.9","label":"9","content":"Kuv ua rua tsob ntoo ntawd zoo nkauj hab ncau ceg ntau heev. Tsob ntoo ntawd ua rua tej ntoo huv Vaajtswv lub vaaj Edees khib kawg le."},{"bible_id":"1726","chapter_code":"EZK.31","verse_code":"EZK.31.10","label":"10","content":"\u201cTug TSWV kws kaav ib puas tsaav yaam has rua koj tas: Vim tsob ntoo ntawd sab moog nto sau cov fuab,  nwg txhaj khaavtheeb."},{"bible_id":"1726","chapter_code":"EZK.31","verse_code":"EZK.31.11","label":"11","content":"Yog le ntawd kuv txhaj ca lwm tsaav tuabneeg ib tug nom tuaj kaav nwg. Tug nom ntawd yuav rau txim rua tsob ntoo ntawd lawv le nwg txujkev phem kev qas."},{"bible_id":"1726","chapter_code":"EZK.31","verse_code":"EZK.31.12","label":"12","content":"Cov tuabneeg txawv tebchaws kws tsi muaj kev taabncuab yuav tuaj ntuv tsob ntoo ntawd povtseg. Nwg tej ceg hab tej kaav yuav poob puv nkaus rua sau tej roob hab tej haav huv lub tebchaws ntawd. Txhua tsaav tuabneeg kws nyob huv tsob ntoo ntawd tug dluab ntxoov ntxoo yuav tsiv taag."},{"bible_id":"1726","chapter_code":"EZK.31","verse_code":"EZK.31.13","label":"13","content":"Tej noog yuav yaa lug tsaws rua sau tug caav ntoo hab tej tsaj qus yuav lug tsuj tej ceg."},{"bible_id":"1726","chapter_code":"EZK.31","verse_code":"EZK.31.14","label":"14","content":"Yog le ntawd, txij nuav moog yuav tsi muaj ib tsob ntoo sab moog nto sau cov fuab lawm. Txawm yog yuav ywg dlej ntau npaum le caag los yeej tsi sab le tsob ntawd. Tej ntawd puavleej yuav puamtsuaj ib yaam le tej tuabneeg nplajteb kws tub xub moog rua huv tubtuag teb lawm.\u201d"},{"bible_id":"1726","chapter_code":"EZK.31","verse_code":"EZK.31.15","label":"15","content":"Tug TSWV kws kaav ib puas tsaav yaam has tas, \u201cThaus tsob ntoo moog rua huv tubtuag teb, kuv yuav ua kuas cov dlej huv nruab tivtxwv lug voob nkaus nwg. Kuv yuav sau tej dlej rov qaab kuas ntau tug dlej yuav tsi ndlwg. Rua qhov tsob ntoo ntawd tuag lawm, kuv yuav ca kev tsaus ntuj lug qhwv nkaus Lenpanoos tej roob hab ua kuas txhua tsob ntoo huv haav zoov qhuav taag."},{"bible_id":"1726","chapter_code":"EZK.31","verse_code":"EZK.31.16","label":"16","content":"Thaus kuv muab nwg pov rua huv tubtuag teb, txhua tsaav tuabneeg yuav nov lub suab nrov qeeg nkawg. Txhua tsob ntoo huv lub vaaj Edees hab txhua tsob ntoo sau Roob Lenpanoos kws raug xaiv hab tau dlej txaus kws tub moog rua huv tubtuag teb lawm yuav zoo sab vim tsob ntoo ntawd poob rua huv tubtuag teb lawm hab."},{"bible_id":"1726","chapter_code":"EZK.31","verse_code":"EZK.31.17","label":"17","content":"Puab yuav nrug nwg moog rua huv tubtuag teb nrug cov kws tub moog ua ntej lawm nyob ua ke. Cov kws nyob huv tsob ntoo ntawd tug dluab ntxoov ntxoo, yuav raug ntab moog nyob xyaw txhua tsaav tuabneeg."},{"bible_id":"1726","chapter_code":"EZK.31","verse_code":"EZK.31.18","label":"18","content":"\u201cTsob ntoo ntawd yog Falaus hab nwg cov pejxeem. Tsi muaj ib tsob ntoo huv lub vaaj Edees sab hab muaj fwjchim le tsob ntawd. Tabsis nwgnuav, nwg moog rua huv tubtuag teb hab nrug cov tuabneeg kws tsi ua kevcai txav raug tua tuag rua huv tshaav rog nyob ib yaam le cov ntoo huv lub vaaj Edees.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.32","verse_code":"EZK.32.1","label":"1","content":"Lub kaum ob hlis ntuj nub xab ib, xyoo kaum ob kws peb raug nteg moog, tug TSWV has rua kuv tas:"},{"bible_id":"1726","chapter_code":"EZK.32","verse_code":"EZK.32.2","label":"2","content":"\u201cTub noobneej, koj ca le has rua Falaus kws yog cov Iziv tug vaajntxwv le nuav: Koj has tas koj yog tug tsuv ntxhuav kws nyob xyaw txhua tsaav tuabneeg, tabsis koj zoo le tug naab qaa luj kws nyob huv paag dlej, koj ob txhais kutaw dlu ua rua lub paag dlej nru taag hab tej dlej tsi huv lawm."},{"bible_id":"1726","chapter_code":"EZK.32","verse_code":"EZK.32.3","label":"3","content":"Thaus muaj ntau tsaav tuabneeg tuaj sis sau ua ke, kuv yuav muab kuv lub vaag khwb nkaus koj hab ca puab hai koj moog rua tim ntug."},{"bible_id":"1726","chapter_code":"EZK.32","verse_code":"EZK.32.4","label":"4","content":"Kuv yuav muab koj pov rua huv aav, ca tej noog hab tej tsaj huv nplajteb tuaj noj koj."},{"bible_id":"1726","chapter_code":"EZK.32","verse_code":"EZK.32.5","label":"5","content":"Kuv yuav muab koj lub cev tuag kws lwj pov moog kuas puv txhua lub roob hab txhua lub haav."},{"bible_id":"1726","chapter_code":"EZK.32","verse_code":"EZK.32.6","label":"6","content":"Kuv yuav muab koj cov ntshaav laub kuas ndlwg moog puv txhua lub roob hab txhua tug dlej."},{"bible_id":"1726","chapter_code":"EZK.32","verse_code":"EZK.32.7","label":"7","content":"Thaus kuv ua rua koj puamtsuaj, kuv yuav ua kuas lub ntuj tsaus ndlais, tej nubqub, lub nub hab lub hli yuav tsi ci lawm."},{"bible_id":"1726","chapter_code":"EZK.32","verse_code":"EZK.32.8","label":"8","content":"Kuv yuav muab tej kws ci pum kev rua sau nruab ntug tshem tawm kuas lub nplajteb tsaus ntuj nti. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.32","verse_code":"EZK.32.9","label":"9","content":"\u201cKuv yuav ua rua ntau tsaav tuabneeg raug kev nyuaj sab thaus kuv ntab koj moog nyob xyaw ntau tsaav tuabneeg huv tej tebchaws kws koj tsi tau paub dlua."},{"bible_id":"1726","chapter_code":"EZK.32","verse_code":"EZK.32.10","label":"10","content":"Tej kws kuv ua rua koj, yuav ua rua ntau tsaav tuabneeg yoob taag. Thaus kuv yoj kuv raab ntaaj, tej vaajntxwv yuav ntshai heev. Nub kws koj poob moog ntawd, puab txhua tug yuav ntshai heev hab txhawj txug puab txujsa.\u201d"},{"bible_id":"1726","chapter_code":"EZK.32","verse_code":"EZK.32.11","label":"11","content":"Tug TSWV kws kaav ib puas tsaav yaam has rua cov Iziv tug vaajntxwv tas, \u201cKoj yuav raug tug vaajntxwv kws kaav tebchaws Npanpiloos raab ntaaj tua xwb."},{"bible_id":"1726","chapter_code":"EZK.32","verse_code":"EZK.32.12","label":"12","content":"Kuv yuav ca lwm tsaav tuabneeg cov tubrog kws ua nruj ua tsiv nqaa ntaaj tuaj tua koj cov tuabneeg kuas tuag taag. Koj hab txhua yaam kws koj khaav yuav raug puamtsuaj taag."},{"bible_id":"1726","chapter_code":"EZK.32","verse_code":"EZK.32.13","label":"13","content":"Kuv yuav muab koj tej tsaj tua kuas tuag taag rua ntawm tej ntug paag dlej. Yuav tsi tshuav tuabneeg lossis tsaj lug ua kuas dlej nru lawm."},{"bible_id":"1726","chapter_code":"EZK.32","verse_code":"EZK.32.14","label":"14","content":"Kuv yuav ca koj tej dlej nyob tug yeeg hab ntshab si, hab ca koj tej dlej ndlwg ntsag tu. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.32","verse_code":"EZK.32.15","label":"15","content":"Thaus kuv muab tebchaws Iziv ua kuas nyob qhuav nkuag ca hab tua cov tuabneeg kws nyob huv tuag taag lawm, puab txhaj yuav paub has tas, kuv yog tug TSWV."},{"bible_id":"1726","chapter_code":"EZK.32","verse_code":"EZK.32.16","label":"16","content":"Ntawm nuav yog zaaj nkauj quaj ntsuag kws luas yuav hu! Tej quaspuj huv txhua tsaav tuabneeg yuav hu zaaj nkauj quaj ntsuag rua Iziv hab nwg cov tuabneeg. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.32","verse_code":"EZK.32.17","label":"17","content":"Lub ib hlis ntuj nub kaum tsib,  xyoo kaum ob kws peb raug nteg moog, tug TSWV has rua kuv tas:"},{"bible_id":"1726","chapter_code":"EZK.32","verse_code":"EZK.32.18","label":"18","content":"\u201cTub noobneej, koj ca le quaj ntsuag rua cov tuabneeg Iziv. Koj ca le xaa puab nrug lwm tsaav tuabneeg kws muaj fwjchim moog rua huv tubtuag teb."},{"bible_id":"1726","chapter_code":"EZK.32","verse_code":"EZK.32.19","label":"19","content":"Koj has rua puab tas: Mej xaav has tas, mej zoo nkauj tshaaj luas lwm tug nua los? Mej yuav tau moog rua huv tubtuag teb hab pw nrug cov tuabneeg kws tsi ua kevcai txav."},{"bible_id":"1726","chapter_code":"EZK.32","verse_code":"EZK.32.20","label":"20","content":"\u201cCov Iziv yuav tuag nrug cov tuabneeg kws raug tua rua huv tshaav rog. Tub npaaj raab ntaaj txhij lawm yuav tua puab txhua tug."},{"bible_id":"1726","chapter_code":"EZK.32","verse_code":"EZK.32.21","label":"21","content":"Cov thawj kws muaj fwjchim hab cov tuabneeg kws tuaj cov Iziv tog, puab zoo sab tog txais cov Iziv moog rua huv tubtuag teb. Puab qw has tas, \u2018Cov tuabneeg tsi ua kevcai txav kws raug tua tuag rua huv tshaav rog lug pw ntawm nuav lawm!\u2019"},{"bible_id":"1726","chapter_code":"EZK.32","verse_code":"EZK.32.22","label":"22","content":"\u201cAxilias cov tubrog tej ntxaa nyob puagncig nwg, puab yog cov kws raug nav ntaaj tuag rua huv tshaav rog."},{"bible_id":"1726","chapter_code":"EZK.32","verse_code":"EZK.32.23","label":"23","content":"Puab tej ntxaa nyob huv qhov kws tub tshaaj plawg huv tubtuag teb. Nwg cov tubrog puavleej tuag taag rua huv tshaav rog, hab puab tej ntxaa nyob puagncig nwg. Puab tau ua rua tej kws tseem nyob huv nplajteb ntshai kawg le."},{"bible_id":"1726","chapter_code":"EZK.32","verse_code":"EZK.32.24","label":"24","content":"\u201cElames cov tubrog tej ntxaa nyob puagncig nwg. Puab yog cov kws raug nav ntaaj tuag rua huv tshaav rog, hab puab moog rua huv tubtuag teb tsi taag ua kevcai txav le. Thaus tseem ua neej nyob, puab ua nruj ua tsiv, tabsis nwgnuav puab tuag xyaab leeg hab poob ntsejmuag kawg."},{"bible_id":"1726","chapter_code":"EZK.32","verse_code":"EZK.32.25","label":"25","content":"Elaas pw nrug cov tuabneeg kws raug nav ntaaj tuag rua huv tshaav rog, hab nwg cov tubrog tej ntxaa nyob puagncig nwg. Puab puavleej tsi tau ua kevcai txav hab yog raug tua tuag rua huv tshaav rog. Thaus tseem ua neej nyob puab ua nruj ua tsiv, tabsis nwgnuav puab tuag xyaab leeg hab poob ntsejmuag kawg, puab nrug cov tuabneeg kws raug tua tuag rua huv tshaav rog nyob ua ke."},{"bible_id":"1726","chapter_code":"EZK.32","verse_code":"EZK.32.26","label":"26","content":"\u201cMesekis hab Tunpas cov tubrog tej ntxaa nyob puagncig obtug. Puab yog cov kws raug nav ntaaj tuag rua huv tshaav rog, puab tsi tau ua kevcai txav le. Puab tau ua rua tej tuabneeg kws tseem ua neej nyob huv nplajteb ntshai kawg le."},{"bible_id":"1726","chapter_code":"EZK.32","verse_code":"EZK.32.27","label":"27","content":"Luas tsi fwm puab hab tsi coj puab moog log ib yaam le cov thawjcoj tam thaus u  kws muab puab tej cuabyeej ua rog nrug puab moog rua huv tubtuag teb, muab puab tej ntaaj tag puab taubhau, hab muab puab dlaim thaiv nav ntaaj  tso rua sau puab lub cev. Cov ntawd tau ua rua tej tuabneeg kws tseem ua neej nyob huv nplajteb ntshai kawg le."},{"bible_id":"1726","chapter_code":"EZK.32","verse_code":"EZK.32.28","label":"28","content":"\u201cQhov ntawd qha has tas, cov Iziv yuav raug tua hab pw nrug cov tuabneeg tsi ua kevcai txav kws raug nav ntaaj tuag rua huv tshaav rog."},{"bible_id":"1726","chapter_code":"EZK.32","verse_code":"EZK.32.29","label":"29","content":"\u201cEdoos nrug nwg cov vaajntxwv hab nwg cov thawjcoj nyob huv hab. Puab muaj tubrog coob hab muaj fwjchim heev, tabsis nwgnuav puab nrug cov tuabneeg tsi ua kevcai txav kws raug nav ntaaj tuag rua huv tshaav rog pw ua ke huv tubtuag teb."},{"bible_id":"1726","chapter_code":"EZK.32","verse_code":"EZK.32.30","label":"30","content":"\u201cCov numtswv kws nyob saab qaumteb hab cov Xidauni-aas nyob ntawd hab. Yaav taag lug puab muaj fwjchim ua rua tuabneeg ntshai heev, tabsis nwgnuav puab nrug cov tuabneeg tsi ua kevcai txav kws raug nav ntaaj tuag rua huv tshaav rog poob ntsejmuag kawg moog rua huv tubtuag teb. Puab koom txujkev txaajmuag nrug cov tuabneeg kws moog rua huv tubtuag teb."},{"bible_id":"1726","chapter_code":"EZK.32","verse_code":"EZK.32.31","label":"31","content":"\u201cThaus Falaus pum puab tuag le ntawd, ua rua nwg zoo sab kawg, rua qhov Falaus hab nwg cov tubrog los raug nav ntaaj tuag rua huv tshaav rog hab\u201d. Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.32","verse_code":"EZK.32.32","label":"32","content":"\u201cFalaus ua rua cov tuabneeg kws tseem ua neej nyob ntshai kawg, tabsis Falaus hab nwg cov tubrog nrug cov tuabneeg tsi ua kevcai txav kws raug nav ntaaj tuag rua huv tshaav rog pw ua ke huv tubtuag teb.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.33","verse_code":"EZK.33.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.33","verse_code":"EZK.33.2","label":"2","content":"\u201cTub noobneej, ca le has rua koj cov tuabneeg tas, thaus kuv coj kev tsuv kev rog tuaj rua huv lub tebchaws, yog cov tuabneeg kws nyob huv lub tebchaws xaiv puab ib tug ua tub faajxwm hab"},{"bible_id":"1726","chapter_code":"EZK.33","verse_code":"EZK.33.3","label":"3","content":"thaus nwg pum muaj yeebncuab tuaj tawmtsaam lub tebchaws, nwg tshuab raaj tshuab xyu ceebtoom rua suavdlawg."},{"bible_id":"1726","chapter_code":"EZK.33","verse_code":"EZK.33.4","label":"4","content":"Yog leejtwg nov lub suab ceebtoom ntawd, tabsis nwg tsi quavntsej le, yog yeebncuab muab nwg tua tuag, ces nwg ris nwg lub txim xwb."},{"bible_id":"1726","chapter_code":"EZK.33","verse_code":"EZK.33.5","label":"5","content":"Nwg tuag vim nwg tsi quavntsej lub suab ceebtoom. Tabsis yog nwg ua lawv le lub suab ceebtoom, ces nwg yeej yuav tsiv dlim xwb."},{"bible_id":"1726","chapter_code":"EZK.33","verse_code":"EZK.33.6","label":"6","content":"Tabsis yog tug tub faajxwm pum yeebncuab tuaj, nwg tsi tshuab raaj tshuab xyu ceebtoom rua suavdlawg paub, yog yeebncuab tuaj tua cov tuabneeg txhum ib tug lawm, ces kuv yuav muab tug ntawd lub txim rua tug faajxwm ris."},{"bible_id":"1726","chapter_code":"EZK.33","verse_code":"EZK.33.7","label":"7","content":"\u201cTub noobneej, nwgnuav kuv yuav tsaa koj ua ib tug tub faajxwm rua cov Yixalayees. Koj yuavtsum qha kuv tej lug ceebtoom rua puab paub."},{"bible_id":"1726","chapter_code":"EZK.33","verse_code":"EZK.33.8","label":"8","content":"Yog kuv has rua ib tug tuabneeg txhum tas, tug tuabneeg txhum, koj yuav tuag. Tabsis koj tsi moog qha kuas nwg tso kev txhum tseg, nwg txhaj tsi tuag, ces kuv yuav muab nwg lub txim rua koj ris."},{"bible_id":"1726","chapter_code":"EZK.33","verse_code":"EZK.33.9","label":"9","content":"Yog koj tub qha rua tug tuabneeg txhum ntawd lawm, tabsis nwg tsi tso nwg txujkev txhum tseg, nwg yuav tuag rua nwg txujkev txhum, ces kuv yuav tsi muab nwg lub txim rua koj ris.\u201d"},{"bible_id":"1726","chapter_code":"EZK.33","verse_code":"EZK.33.10","label":"10","content":"Tug TSWV has rua kuv tas: \u201cTub noobneej, koj has rua cov Yixalayees has tas, mej pheej has tas, \u2018Peb nyuaj sab rua peb tej kev txhum hab tej kev phem kev qas kws peb tau ua. Peb puamtsuaj lawm. Peb yuav ua le caag ua neej nyob?\u2019"},{"bible_id":"1726","chapter_code":"EZK.33","verse_code":"EZK.33.11","label":"11","content":"Koj has rua puab tas, kuv yog tug TSWV kws kaav ib puas tsaav yaam, hab yog Vaajtswv tug kws muaj sa nyob. Kuv tsi xaav pum tug tuabneeg txhum tuag. Kuv xaav kuas nwg tso nwg txujkev txhum tseg hab muaj txujsa nyob xwb. Cov Yixalayees, mej ca le tso mej tej kev phem kev qas tseg. Vim le caag mej xaav tuag?"},{"bible_id":"1726","chapter_code":"EZK.33","verse_code":"EZK.33.12","label":"12","content":"\u201cTub noobneej, nwgnuav koj ca le has rua cov Yixalayees has tas, yog muaj ib tug tuabneeg ncaaj nceeg moog ua txhum, tej kev ncaaj nceeg kws nwg ua taag lug yeej paab tsi tau nwg le! Yog muaj ib tug tuabneeg txhum tso nwg tej kev phem kev qas tseg, nwg yuav tsi raug txim. Tabsis yog ib tug tuabneeg ncaaj nceeg moog ua txhum, kuv yuav tsi zaam txim rua nwg le."},{"bible_id":"1726","chapter_code":"EZK.33","verse_code":"EZK.33.13","label":"13","content":"Txawm yog kuv has tas, kuv yuav muab txujsa rua tug tuabneeg ncaaj nceeg, tabsis yog nwg xaav has tas tej kev ncaaj nceeg kws nwg ua yaav taag lug paab tau nwg lawm, nwg ca le moog ua kev txhum, ces kuv yuav tsi suav nwg tej kev ncaaj nceeg yaav taag lug le. Nwg yuav tuag rua nwg tej kev txhum."},{"bible_id":"1726","chapter_code":"EZK.33","verse_code":"EZK.33.14","label":"14","content":"Yog kuv has rua ib tug tuabneeg txhum tas, koj yuav tuag. Tabsis yog nwg tso nwg tej kev txhum tseg, ua ncaaj nceeg hab ua zoo,"},{"bible_id":"1726","chapter_code":"EZK.33","verse_code":"EZK.33.15","label":"15","content":"xws le: nwg thim tej khoom kws nwg nyag lug rov rua luas, nwg tso kev txhum tseg, hab ua lawv le txuj kevcai kws paab tau tuabneeg muaj txujsa, ces nwg yuav muaj sa nyob tsi tuag."},{"bible_id":"1726","chapter_code":"EZK.33","verse_code":"EZK.33.16","label":"16","content":"Kuv yuav zaam tej kev txhum kws nwg ua taag lug hab nwg yuav muaj sa nyob, rua qhov nwg rov lug ua ncaaj hab ua zoo lawm."},{"bible_id":"1726","chapter_code":"EZK.33","verse_code":"EZK.33.17","label":"17","content":"\u201cMej cov tuabneeg has tas, tej kws tug TSWV ua, nwg ua tsi ncaaj. Tsi yog le ntawd; tabsis puab yog cov kws ua tsi ncaaj ntaag!"},{"bible_id":"1726","chapter_code":"EZK.33","verse_code":"EZK.33.18","label":"18","content":"Yog muaj ib tug tuabneeg ncaaj nceeg tso kev ua zoo tseg, hab moog ua kev phem kev qas, nwg yuav tuag rua nwg txujkev txhum."},{"bible_id":"1726","chapter_code":"EZK.33","verse_code":"EZK.33.19","label":"19","content":"Yog muaj ib tug tuabneeg txhum tso nwg tej kev txhum tseg, rov lug ua ncaaj hab ua zoo, nwg yuav muaj sa ua neej nyob."},{"bible_id":"1726","chapter_code":"EZK.33","verse_code":"EZK.33.20","label":"20","content":"Cov Yixalayees, mej has tas tej kws kuv ua, kuv ua tsi ncaaj. Yog le ntawd, kuv yuav txav txim rua mej lawv le teg num kws mej ua taag lug lawm ntaag.\u201d"},{"bible_id":"1726","chapter_code":"EZK.33","verse_code":"EZK.33.21","label":"21","content":"Lub kaum hlis ntuj nub xab ib, xyoo kaum ob kws peb raug nteg moog, muaj ib tug txivneej tsiv dlim huv lub nroog Yeluxalees tuaj qha rua kuv has tas, luas txeeb tau lub nroog Yeluxalees lawm."},{"bible_id":"1726","chapter_code":"EZK.33","verse_code":"EZK.33.22","label":"22","content":"Ua ntej mo kws tug txivneej ntawd tuaj cuag kuv, kuv tub xub nov tug TSWV lub fwjchim lug nyob ntawm kuv lawm. Taagkig tom qaab kws tug txivneej ntawd tuaj txug, tug TSWV ua rua kuv has tau lug."},{"bible_id":"1726","chapter_code":"EZK.33","verse_code":"EZK.33.23","label":"23","content":"Tug TSWV has rua kuv tas:"},{"bible_id":"1726","chapter_code":"EZK.33","verse_code":"EZK.33.24","label":"24","content":"\u201cTub noobneej, cov tuabneeg kws nyob huv cov Yixalayees tej nroog kws pob puag taag lawm has tas: \u2018Tsuas muaj Anplahaas tuab leeg xwb, Vaajtswv txhaj muab taagnrho lub tebchaws nuav rua nwg, tabsis nwgnuav peb muaj coob heev lawm, yog le ntawd lub tebchaws yog peb suavdlawg tug huv tuabsi.\u2019"},{"bible_id":"1726","chapter_code":"EZK.33","verse_code":"EZK.33.25","label":"25","content":"\u201cKoj ca le has tug TSWV kws kaav ib puas tsaav yaam tej lug rua puab le nuav: Mej noj tej nqaj kws txhaam ntshaav, pe mlom hab tua tuabneeg. Vim le caag mej tseem has tas, lub tebchaws nuav yog mej tug?"},{"bible_id":"1726","chapter_code":"EZK.33","verse_code":"EZK.33.26","label":"26","content":"Mej tso sab rua mej tej ntaaj, mej ua kev phem kev qas hab mej ntxag luas tej quaspuj. Vim le caag mej tseem has tas, lub tebchaws nuav yog mej tug?"},{"bible_id":"1726","chapter_code":"EZK.33","verse_code":"EZK.33.27","label":"27","content":"\u201cKuv yog tug TSWV kws kaav ib puas tsaav yaam hab yog Vaajtswv tug kws muaj sa nyob, koj has rua puab tas, cov tuabneeg nyob huv tej nroog kws pob puag taag lawm yuav raug nav ntaaj tuag taag. Cov kws nyob tom taj suabpuam yuav raug tej tsaj qus tum. Cov kws tsiv moog nkaum rua peg tej roob hab huv tej qhov tsua, yuav raug kaab mob tuag taag."},{"bible_id":"1726","chapter_code":"EZK.33","verse_code":"EZK.33.28","label":"28","content":"Kuv yuav ua kuas lub tebchaws nuav nyob qhuav nkuag ca, hab puab tug zug kws ua rua puab khaavtheeb yuav pluj moog. Tej roob huv tebchaws Yixalayees los yuav nyob qhuav nkuag, tsi muaj leejtwg yuav taug kev hlaa le."},{"bible_id":"1726","chapter_code":"EZK.33","verse_code":"EZK.33.29","label":"29","content":"Thaus kuv rau txim rua cov tuabneeg vim puab tej kev txhum, hab ua rua lub tebchaws nyob qhuav nkuag ca, puab txhaj yuav paub has tas, kuv yog tug TSWV.\u201d"},{"bible_id":"1726","chapter_code":"EZK.33","verse_code":"EZK.33.30","label":"30","content":"Tug TSWV has tas: \u201cTub noobneej, thaus koj tsaav tuabneeg tuaj nyob ua ke rua ntawm tej ntsaa loog lossis ntawm puab tej qhovrooj sis thaam txug koj. Puab ib leeg has rua ib leeg tas, \u2018Peb ca le moog noog saib tug TSWV has le caag rua peb?\u2019."},{"bible_id":"1726","chapter_code":"EZK.33","verse_code":"EZK.33.31","label":"31","content":"Kuv tsaav tuabneeg sis sau tsheej paab tuaj noog tej lug kws koj has, tabsis puab tsi ua lawv le koj has. Puab lub ncauj laam has lug zoo xwb, puab tseem ua phem ua qas le qub."},{"bible_id":"1726","chapter_code":"EZK.33","verse_code":"EZK.33.32","label":"32","content":"Koj tsuas zoo le tug kws muaj lub suab zoo hu zaaj nkauj sis hlub hab txawj ntaus nkauj nogncaas rua puab noog xwb. Puab nov tej lug kws koj has, tabsis puab tsi ua lawv le ntawd."},{"bible_id":"1726","chapter_code":"EZK.33","verse_code":"EZK.33.33","label":"33","content":"Tej lug kws koj has tas yuav tshwm muaj, tej ntawd tub tshwm muaj lawm. Thaus ntawd puab txhaj yuav paub has tas, muaj ib tug cev Vaajtswv lug nrug puab nyob.\u201d"},{"bible_id":"1726","chapter_code":"EZK.34","verse_code":"EZK.34.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.34","verse_code":"EZK.34.2","label":"2","content":"\u201cTub noobneej, koj ca le tshev cov Yixalayees cov thawjcoj. Koj has tug TSWV kws kaav ib puas tsaav yaam tej lug rua puab le nuav: Mej cov kws yog Yixalayees cov tub yug yaaj raug puamtsuaj lawm lauj! Mej tsuas nrhav rua mej noj xwb, mej tsi pub hab tsi tu paab yaaj le."},{"bible_id":"1726","chapter_code":"EZK.34","verse_code":"EZK.34.3","label":"3","content":"Mej haus yaaj mig, naav tej tsoog tsho kws muab plaub yaaj ntus, hab tua tej mivnyuas yaaj kws rog rog noj, tabsis mej tsi pub hab tsi tu kuv paab yaaj le."},{"bible_id":"1726","chapter_code":"EZK.34","verse_code":"EZK.34.4","label":"4","content":"Mej tsi tu tug yaaj kws qaug quas zig, tsi khu tug kws muaj mob, tsi muab ntaub qhwv tug kws muaj qhov txhaab, tsi coj tug kws yuam kev rov lug, hab tsi moog nrhav tug kws pluj lawm. Tabsis mej quab yuam paab yaaj hab ua nruj ua tsiv rua puab."},{"bible_id":"1726","chapter_code":"EZK.34","verse_code":"EZK.34.5","label":"5","content":"Vim tsi muaj tug tub yug yaaj, cov yaaj txhaj tawg taag hab tej tsaj qus txhaj muab cov yaaj tum noj."},{"bible_id":"1726","chapter_code":"EZK.34","verse_code":"EZK.34.6","label":"6","content":"Yog le ntawd kuv paab yaaj txhaj moog moog lug lug sau tej laaj roob hab sau tej roob sab. Puab tawg moog nyob thoob nplajteb los tsi muaj leejtwg nrhav hab coj puab rov qaab lug."},{"bible_id":"1726","chapter_code":"EZK.34","verse_code":"EZK.34.7","label":"7","content":"\u201cMej cov kws yog tub yug yaaj, ca le noog tug TSWV kws kaav ib puas tsaav yaam tej lug kws has rua mej le nuav:"},{"bible_id":"1726","chapter_code":"EZK.34","verse_code":"EZK.34.8","label":"8","content":"Kuv yog Vaajtswv tug kws muaj sa nyob, mej ca le noog kuv has. Kuv paab yaaj raug tej tsaj qus tum, vim tsi muaj tug tub yug yaaj. Kuv cov tub yug yaaj tsi moog nrhav kuv cov yaaj, tabsis puab tsuas nrhav rua puab noj xwb. Puab tsi pub hab tsi tu kuv paab yaaj le.\u201d"},{"bible_id":"1726","chapter_code":"EZK.34","verse_code":"EZK.34.9","label":"9","content":"Cov tub yug yaaj, mej ca le noog kuv has!"},{"bible_id":"1726","chapter_code":"EZK.34","verse_code":"EZK.34.10","label":"10","content":"Kuv kws yog tug TSWV kws kaav ib puas tsaav yaam has tas kuv yog mej tug yeebncuab. Kuv yuav txeeb kuv paab yaaj ntawm mej moog, tsi pub mej yug kuv paab yaaj; kuv yuav tsi pub kuas mej tau noj tau haus ntawm kuv paab yaaj. Kuv yuav cawm kuas kuv paab yaaj dlim tsi pub rua mej tua noj lawm."},{"bible_id":"1726","chapter_code":"EZK.34","verse_code":"EZK.34.11","label":"11","content":"\u201cTug TSWV kws kaav ib puas tsaav yaam has tas: kuv yuav moog nrhav kuv cov yaaj hab tu puab kuas zoo,"},{"bible_id":"1726","chapter_code":"EZK.34","verse_code":"EZK.34.12","label":"12","content":"ib yaam le tug tub yug yaaj moog nrhav nwg paab yaaj kws tawg ua saab ua sua lawm. Kuv yuav moog nrhav cov yaaj kws tawg ua saab ua sua lawm hab coj puab rov lug tsev. Kuv yuav cawm puab dlim ntawm kev tsaus ntuj hab kev txhawj ntshai."},{"bible_id":"1726","chapter_code":"EZK.34","verse_code":"EZK.34.13","label":"13","content":"Kuv yuav coj puab tawm huv lwm tsaav tuabneeg tej tebchaws lug, sau puab lug nyob ua ke hab yuav coj puab rov lug nyob huv puab lub tebchaws. Kuv yuav coj puab moog rua sau cov Yixalayees tej roob kws muaj dlej cag, hab ca puab noj tej zaub huv lub tebchaws kws muaj tuabneeg nyob."},{"bible_id":"1726","chapter_code":"EZK.34","verse_code":"EZK.34.14","label":"14","content":"Kuv yuav ca puab noj tej zaub mog, hab sau cov Yixalayees tej roob yuav yog puab tej tshaav zaub; puab yuav pw noj tej zaub mog kws nyob sau cov Yixalayees tej roob."},{"bible_id":"1726","chapter_code":"EZK.34","verse_code":"EZK.34.15","label":"15","content":"Kuv yuav ua tug yug kuv paab yaaj, hab nrhav chaw rua puab su. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.34","verse_code":"EZK.34.16","label":"16","content":"\u201cKuv yuav moog nrhav cov yaaj kws pluj lawm, hab coj cov yuam kev rov lug, muab ntaub qhwv cov kws muaj qhov txhaab, khu cov kws muaj mob hab paab cov kws qaug quas zig, tabsis cov kws rog hab muaj zug, kuv yuav muab ua kuas puamtsuaj moog, rua qhov kuv yog tug yug yaaj kws ncaaj nceeg."},{"bible_id":"1726","chapter_code":"EZK.34","verse_code":"EZK.34.17","label":"17","content":"\u201cTug TSWV kws kaav ib puas tsaav yaam has tas: Mej cov kws yog kuv paab yaaj, kuv yuav txav txim rua mej ib tug zuj zug, muab tug phem cais tawm ntawm tug zoo, hab cais cov yaaj tawm ntawm cov tshis."},{"bible_id":"1726","chapter_code":"EZK.34","verse_code":"EZK.34.18","label":"18","content":"Mej noj tej zaub kws zoo los tsi txaus mej sab, mej tseem muab kutaw tsuj tej zaub kws mej noj seem! Mej haus tej dlej kws ntshab los tsi txaus mej sab, mej tseem muab kutaw dlu tej dlej kws mej haus seem kuas nru!"},{"bible_id":"1726","chapter_code":"EZK.34","verse_code":"EZK.34.19","label":"19","content":"Kuv cov yaaj yuav noj tej zaub kws mej muab kutaw tsuj hab haus tej dlej kws mej muab kutaw dlu kuas nru lawm xwb los?"},{"bible_id":"1726","chapter_code":"EZK.34","verse_code":"EZK.34.20","label":"20","content":"\u201cYog le ntawd, kuv kws yog tug TSWV kws kaav ib puas tsaav yaam has rua mej tas, kuv yuav txav txim rua mej, tsi has cov yaaj rog hab cov yaaj ntxaug huv tuabsi."},{"bible_id":"1726","chapter_code":"EZK.34","verse_code":"EZK.34.21","label":"21","content":"Mej muab xubpwg thawb hab muab kub nrau cov yaaj kws qaug quas zig kuas puab tawg ri sua rua txhua qhov."},{"bible_id":"1726","chapter_code":"EZK.34","verse_code":"EZK.34.22","label":"22","content":"Tabsis kuv yuav cawm kuv paab yaaj kuas dlim ntawm txujkev puamtsuaj. Kuv yuav txav txim rua kuv paab yaaj ib tug zuj zug, muab tug zoo cais tawm ntawm tug phem."},{"bible_id":"1726","chapter_code":"EZK.34","verse_code":"EZK.34.23","label":"23","content":"Kuv yuav tsaa ib tug ua tug tub yug yaaj; tug ntawd yog kuv tug tubkhai Daviv. Nwg yuav pub zaub rua puab noj hab ua puab tug tub yug yaaj."},{"bible_id":"1726","chapter_code":"EZK.34","verse_code":"EZK.34.24","label":"24","content":"Kuv yog tug TSWV, kuv yuav ua puab tug Vaajtswv hab kuv tug tubkhai Daviv yuav ua puab tug vaajntxwv. Kuv yog tug TSWV kws has le ntawd."},{"bible_id":"1726","chapter_code":"EZK.34","verse_code":"EZK.34.25","label":"25","content":"Kuv yuav coglug pub kev thaajyeeb rua puab, hab lawv tej tsaj qus tawm huv puab lub tebchaws moog. Kuv paab yaaj yuav nyob hab pw huv haav zoov tso sab lug."},{"bible_id":"1726","chapter_code":"EZK.34","verse_code":"EZK.34.26","label":"26","content":"\u201cKuv yuav foom koob moov rua puab hab ca puab nyob puagncig kuv lub roob kws dlawbhuv.  Kuv yuav tso naag lug lawv caij lawv nyoog, tej naag ntawd yog koob moov kws kuv tso lug."},{"bible_id":"1726","chapter_code":"EZK.34","verse_code":"EZK.34.27","label":"27","content":"Tej ntoo yuav tawg paaj txi txiv, tej teb yuav zoo qoobloo hab txhua tug yuav tau nyob kaaj sab lug huv lub tebchaws ntawd. Thaus kuv luv puab tug quabtwg hab tso puab dlim ntawm txujkev ua luas qhev, puab txhaj yuav paub has tas, kuv yog tug TSWV."},{"bible_id":"1726","chapter_code":"EZK.34","verse_code":"EZK.34.28","label":"28","content":"Lwm tsaav tuabneeg yuav tsi tuaj fuab puab hab tej tsaj qus yuav tsi tum puab. Puab yuav nyob kaaj sab lug, tsi muaj leejtwg tuaj ua rua puab ntshai lawm."},{"bible_id":"1726","chapter_code":"EZK.34","verse_code":"EZK.34.29","label":"29","content":"Kuv yuav muab lub tebchaws kws aav zoo hab aav rog rua puab hab yuav tsi pub kuas muaj kev tshaib nqhes nyob huv puab lub tebchaws. Lwm tsaav tuabneeg yuav tsi txobthuam puab ntxiv lawm."},{"bible_id":"1726","chapter_code":"EZK.34","verse_code":"EZK.34.30","label":"30","content":"Txhua tug yuav paub has tas, kuv yeej tsomkwm cov Yixalayees kws yog kuv tsaav tuabneeg. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.34","verse_code":"EZK.34.31","label":"31","content":"\u201cMej yog kuv paab yaaj, yog paab yaaj kws kuv yug zoo, mej yog kuv cov tuabneeg, hab kuv yog mej tug Vaajtswv.\u201d Tug Tswv kws kaav ib puas tsaav yaam has le ntawd."},{"bible_id":"1726","chapter_code":"EZK.35","verse_code":"EZK.35.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.35","verse_code":"EZK.35.2","label":"2","content":"\u201cTub noobneej, koj ca le tshev lub tebchaws Edoos.\u201d"},{"bible_id":"1726","chapter_code":"EZK.35","verse_code":"EZK.35.3","label":"3","content":"Koj has tug TSWV kws kaav ib puas tsaav yaam tej lug rua nwg le nuav: \u201cEdoos cov roob, kuv yog koj tug yeebncuab! Kuv yuav muab koj ua kuas nyob qhuav nkuag ca."},{"bible_id":"1726","chapter_code":"EZK.35","verse_code":"EZK.35.4","label":"4","content":"Kuv yuav ua kuas koj tej nroog pob puag taag; hab ca lub tebchaws nyob qhuav nkuag, koj txhaj paub has tas, kuv yog tug TSWV."},{"bible_id":"1726","chapter_code":"EZK.35","verse_code":"EZK.35.5","label":"5","content":"\u201cKoj ibtxwm yog cov Yixalayees tug yeebncuab, koj ua rua cov Yixalayees raug nav ntaaj tuag thaus kuv tso kev puamtsuaj lug raug puab hab thaus kuv rau txim zag kawg rua puab, vim puab tej kev txhum."},{"bible_id":"1726","chapter_code":"EZK.35","verse_code":"EZK.35.6","label":"6","content":"Yog le ntawd, kuv yog tug TSWV kws kaav ib puas tsaav yaam hab yog Vaajtswv tug kws muaj sa nyob, kuv yuav npaaj kev tuag rua koj. Kev tuag yuav caum koj, koj yuav tsiv tsi dlim le. Koj txhum vim  koj tua tuabneeg."},{"bible_id":"1726","chapter_code":"EZK.35","verse_code":"EZK.35.7","label":"7","content":"Kuv yuav ua kuas lub tebchaws Edoos tej roob nyob qhuav nkuag ca, hab tua txhua tug kws taug kev hlaa lub tebchaws ntawd."},{"bible_id":"1726","chapter_code":"EZK.35","verse_code":"EZK.35.8","label":"8","content":"Kuv yuav ua kuas tuabneeg tuag puv nkaus sau tej roob, hab cov tuabneeg kws raug nav ntaaj tuag huv tshaav rog tej cev yuav puv nkaus sau tej laaj roob hab huv tej haav."},{"bible_id":"1726","chapter_code":"EZK.35","verse_code":"EZK.35.9","label":"9","content":"Kuv yuav ua kuas koj lub tebchaws nyob qhuav nkuag moog ibtxhis, hab yuav tsi muaj tuabneeg nyob huv koj tej nroog le lawm. Ces koj txhaj yuav paub has tas kuv yog tug TSWV."},{"bible_id":"1726","chapter_code":"EZK.35","verse_code":"EZK.35.10","label":"10","content":"\u201cTxawm yog kuv yog tug TSWV kws yog puab tug Vaajtswv los koj tseem has tas, tsaav tuabneeg Yudas hab Yixalayees ob lub tebchaws puavleej yog koj le, koj yuav ua tug kaav puab."},{"bible_id":"1726","chapter_code":"EZK.35","verse_code":"EZK.35.11","label":"11","content":"Kuv yog TSWV kws kaav ib puas tsaav yaam hab yog Vaajtswv tug kws muaj sa nyob, kuv yuav ua pauj koj tej kev chim, kev khib hab kev ntxub kuv tsaav tuabneeg rov rua koj. Puab txhaj yuav paub has tas, yog kuv rau txim rua koj, vim tej kws koj tau ua rua puab lawm."},{"bible_id":"1726","chapter_code":"EZK.35","verse_code":"EZK.35.12","label":"12","content":"Koj yuav paub has tas kuv yog tug TSWV kws nov koj tej lug txobthuam cov Yixalayees tej roob has tas, cov Yixalayees tej roob peb muab ua puamtsuaj taag hab nyob qhuav nkuag ca lawm."},{"bible_id":"1726","chapter_code":"EZK.35","verse_code":"EZK.35.13","label":"13","content":"Kuv tub nov mej tej lug khaavtheeb hab tej lug kws mej has tawmtsaam kuv lawm.\u201d"},{"bible_id":"1726","chapter_code":"EZK.35","verse_code":"EZK.35.14","label":"14","content":"Tug TSWV kws kaav ib puas tsaav yaam has tas, \u201cKuv yuav ua kuas koj nyob qhuav nkuag ca, tuabneeg thoob nplajteb txhaj yuav zoo sab vim koj raug puamtsuaj"},{"bible_id":"1726","chapter_code":"EZK.35","verse_code":"EZK.35.15","label":"15","content":"ib yaam le koj zoo sab thaus koj pum tsaav tuabneeg Yixalayees raug rhuav nyob qhuav nkuag ca. Lub roob Xe-iles hab taagnrho tebchaws Edoos yuav nyob qhuav nkuag ca, puab txhua tug txhaj yuav paub has tas, kuv yog tug TSWV.\u201d"},{"bible_id":"1726","chapter_code":"EZK.36","verse_code":"EZK.36.1","label":"1","content":"Tug TSWV has tas, \u201cTub noobneej, koj ca le has rua Yixalayees tej roob kuas puab noog"},{"bible_id":"1726","chapter_code":"EZK.36","verse_code":"EZK.36.2","label":"2","content":"tug TSWV kws kaav ib puas tsaav yaam tej lug kws has le nuav: Mej cov yeebncuab has rua mej tas, \u2018Tej roob kws nyob thaus u lug puavleej yog peb le!\u2019"},{"bible_id":"1726","chapter_code":"EZK.36","verse_code":"EZK.36.3","label":"3","content":"\u201cKoj ca le tshev puab lawv le tug TSWV kws kaav ib puas tsaav yaam tej lug kws has le nuav: Thaus cov tuabneeg nyob puagncig cov Yixalayees tuaj tua hab txeeb cov Yixalayees tej roob, puab txhua tug luag cov Yixalayees plig."},{"bible_id":"1726","chapter_code":"EZK.36","verse_code":"EZK.36.4","label":"4","content":"Cov Yixalayees tej roob, mej ca le noog tug TSWV kws kaav ib puas tsaav yaam tej lug kws has rua tej roob, tej laaj roob, tej dlej, tej haav, tej chaw kws pob puag taag kws nyob qhuav nkuag ca hab tej nroog kws tuabneeg tsiv taag kws raug tej tebchaws nyob puagncig tsimtxom hab luag plig."},{"bible_id":"1726","chapter_code":"EZK.36","verse_code":"EZK.36.5","label":"5","content":"\u201cTug TSWV kws kaav ib puas tsaav yaam has tas, vim kuv khib heev kuv txhaj tawmtsaam cov tuabneeg kws nyob puagncig cov Yixalayees, hab tawmtsaam cov Edoos kws muaj plhus ntxag tuaj txeeb kuv lub tebchaws hab kuv tej tshaav zaub ua puab tug lawm."},{"bible_id":"1726","chapter_code":"EZK.36","verse_code":"EZK.36.6","label":"6","content":"\u201cYog le ntawd koj ca le has rua lub tebchaws Yixalayees, has rua tej roob, tej laaj roob, tej dlej hab tej haav lawv le tug TSWV kws kaav ib puas tsaav yaam tej lug kws has tas, \u2018Kuv khib hab chim heev, vim kuv tsaav tuabneeg raug cov tuabneeg kws nyob puagncig puab thuam hab saib tsi taug."},{"bible_id":"1726","chapter_code":"EZK.36","verse_code":"EZK.36.7","label":"7","content":"Kuv yog tug TSWV kws kaav ib puas tsaav yaam, kuv coglug has tas, lwm tsaav tuabneeg kws nyob puagncig koj yuav raug rhuav kuas poob ntsejmuag."},{"bible_id":"1726","chapter_code":"EZK.36","verse_code":"EZK.36.8","label":"8","content":"Tabsis tej ntoo sau cov Yixalayees tej roob yuav rov hlaav nplooj hab tawg paaj txi txiv rua cov Yixalayees kws yog kuv tsaav tuabneeg. Mej yuav tau rov lug nyob huv mej lub tebchaws sai sai."},{"bible_id":"1726","chapter_code":"EZK.36","verse_code":"EZK.36.9","label":"9","content":"Kuv tuaj mej tog, kuv yuav ua kuas mej rov tau laij mej tej teb hab cog mej tej qoobloo."},{"bible_id":"1726","chapter_code":"EZK.36","verse_code":"EZK.36.10","label":"10","content":"Kuv yuav ua kuas mej tsaav tuabneeg fuamvaam coob tuaj. Mej yuav rov lug nyob huv mej tej nroog hab yuav rov txhim khu tej kws pob puag taag lawm."},{"bible_id":"1726","chapter_code":"EZK.36","verse_code":"EZK.36.11","label":"11","content":"Kuv yuav ua kuas tuabneeg hab tsaj txhu fuamvaam coob. Mej yuav coob tshaaj yaav taag lug ntau npaug hab mej yuav muaj tubki coob. Kuv yuav ca mej nyob huv lub tebchaws ntawd ib yaam le mej nyob lug lawm, hab kuv yuav ua kuas mej vaammeej tshaaj yaav taag lug. Mej txhaj yuav paub has tas kuv yog tug TSWV."},{"bible_id":"1726","chapter_code":"EZK.36","verse_code":"EZK.36.12","label":"12","content":"Kuv yuav coj cov Yixalayees kws yog kuv tsaav tuabneeg rov lug nyob huv lub tebchaws. Lub tebchaws yuav yog mej tug, hab mej tej mivnyuas yuav tsi tshaib tsi nqhes lawm.\u2019"},{"bible_id":"1726","chapter_code":"EZK.36","verse_code":"EZK.36.13","label":"13","content":"\u201cKuv kws yog tug TSWV kws kaav ib puas tsaav yaam has le nuav: Tej tuabneeg hu koj has tas koj yog lub tebchaws noj tuabneeg hab has tas, nwg nyag nwg tej mivnyuas."},{"bible_id":"1726","chapter_code":"EZK.36","verse_code":"EZK.36.14","label":"14","content":"Tabsis txij nuav moog koj yuav tsi noj tuabneeg hab tsi nyag koj tej mivnyuas lawm. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.36","verse_code":"EZK.36.15","label":"15","content":"Kuv yuav tsi pub koj lub tebchaws nov lwm tsaav tuabneeg tej lug txobthuam, koj yuav tsi tau ris txujkev txaajmuag. Hab koj yuav tsi nyag koj tsaav tuabneeg tej mivnyuas lawm.\u201d Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.36","verse_code":"EZK.36.16","label":"16","content":"Tug TSWV has rua kuv tas:"},{"bible_id":"1726","chapter_code":"EZK.36","verse_code":"EZK.36.17","label":"17","content":"\u201cTub noobneej, thaus cov Yixalayees tseem nyob huv puab lub tebchaws, puab lub neej hab teg num ua rua lub tebchaws tsi huv lawm. Kuv saib puab teg num tsi huv ib yaam le tug quaspuj kws coj khaub dluag."},{"bible_id":"1726","chapter_code":"EZK.36","verse_code":"EZK.36.18","label":"18","content":"Vim puab tua tuabneeg hab pe mlom ua rua puab lub tebchaws tsi huv lawm. Kuv txhaj ca puab raug kuv txujkev chim kws luj kawg nkaus."},{"bible_id":"1726","chapter_code":"EZK.36","verse_code":"EZK.36.19","label":"19","content":"Kuv rau txim rua puab vim puab lub neej hab teg num tsi zoo, kuv txhaj ntab puab moog nyob rua lwm tebchaws lawm."},{"bible_id":"1726","chapter_code":"EZK.36","verse_code":"EZK.36.20","label":"20","content":"Txawm yog puab moog nyob lub tebchaws twg los puab ua rua luas txobthuam kuv lub npe kws dlawbhuv; rua qhov luas has tas, \u2018Cov tuabneeg ntawd yog tug TSWV tsaav tuabneeg, tabsis puab raug ntab tawm huv tug TSWV lub tebchaws moog lawm.\u2019"},{"bible_id":"1726","chapter_code":"EZK.36","verse_code":"EZK.36.21","label":"21","content":"Kuv fwm kuv lub npe kws dlawbhuv, txhua qhov kws cov Yixalayees moog nyob, puab ua rua kuv poob ntsejmuag."},{"bible_id":"1726","chapter_code":"EZK.36","verse_code":"EZK.36.22","label":"22","content":"\u201cYog le ntawd, koj ca le has tug TSWV kws kaav ib puas tsaav yaam tej lug rua cov Yixalayees le nuav: Yaam kws kuv yuav ua tsi yog saib rua sau cov Yixalayees, tabsis vim kuv lub npe dlawbhuv kws mej ua rua kuv poob ntsejmuag rua huv txhua lub tebchaws kws mej moog nyob."},{"bible_id":"1726","chapter_code":"EZK.36","verse_code":"EZK.36.23","label":"23","content":"Thaus kuv qha kuv lub npe kws dlawbhuv rua lwm tsaav tuabneeg, yog lub npe kws mej ua rua kuv poob ntsejmuag taabmeeg puab, puab txhaj yuav paub has tas kuv yog tug TSWV. Kuv yog tug TSWV kws kaav ib puas tsaav yaam has le ntawd. Kuv khaiv mej moog qha rua ntau tsaav tuabneeg paub has tas, kuv yog Vaajtswv tug kws dlawbhuv."},{"bible_id":"1726","chapter_code":"EZK.36","verse_code":"EZK.36.24","label":"24","content":"Kuv yuav tso mej tawm huv txhua tsaav tuabneeg tej tebchaws hab coj mej rov lug nyob huv mej lub tebchaws."},{"bible_id":"1726","chapter_code":"EZK.36","verse_code":"EZK.36.25","label":"25","content":"Kuv yuav muab dlej nchus rua mej hab ntxuav kuas mej huv ntawm mej tej mlom hab txhua yaam kws ua rua mej tsi huv lawm."},{"bible_id":"1726","chapter_code":"EZK.36","verse_code":"EZK.36.26","label":"26","content":"Kuv yuav muab lub sab tshab hab txujkev xaav tshab rua mej. Kuv yuav muab mej lub sab kws tawv le pobzeb povtseg, hab muab lub sab kws noog lug rua mej."},{"bible_id":"1726","chapter_code":"EZK.36","verse_code":"EZK.36.27","label":"27","content":"Kuv yuav pub kuv tug Ntsujplig rua mej, kuas mej coj tau lawv le kuv txuj kevcai hab ceev kuv tej lug saamfwm."},{"bible_id":"1726","chapter_code":"EZK.36","verse_code":"EZK.36.28","label":"28","content":"Mej yuav tau nyob huv lub tebchaws kws kuv muab rua mej cov yawmkoob lawm. Mej yuav yog kuv tsaav tuabneeg hab kuv yuav yog mej tug Vaajtswv."},{"bible_id":"1726","chapter_code":"EZK.36","verse_code":"EZK.36.29","label":"29","content":"Kuv yuav cawm kuas mej dlim ntawm txhua yaam kws ua rua mej tsi huv. Kuv yuav ua kuas muaj qoobloo nplua mag rua mej, mej txhaj yuav tsi tshaib tsi nqhes ntxiv lawm."},{"bible_id":"1726","chapter_code":"EZK.36","verse_code":"EZK.36.30","label":"30","content":"Kuv yuav ua kuas mej tej txiv ntoo txi txiv ncw hab ua rua mej tej teb ntsu qoobloo, mej txhaj yuav tsi tshaib tsi nqhes hab tsi poob ntsejmuag rua luas lwm tsaav tuabneeg."},{"bible_id":"1726","chapter_code":"EZK.36","verse_code":"EZK.36.31","label":"31","content":"Mej yuav ncu txug tej kev phem kev qas hab tej kws mej ua tsi zoo, mej yuav rov ntxub mej, vim tej kev txhum kws mej tau ua taag lug lawm."},{"bible_id":"1726","chapter_code":"EZK.36","verse_code":"EZK.36.32","label":"32","content":"Cov Yixalayees, kuv xaav kuas mej paub has tas, tej kws kuv ua nuav tsi yog saib rua sau mej. Tabsis yog kuv xaav kuas mej paub txaajmuag rua tej kws mej ua ntawd. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.36","verse_code":"EZK.36.33","label":"33","content":"Tug TSWV kws kaav ib puas tsaav yaam has tas, \u201cThaus kuv ntxuav kuas mej huv ntawm mej tej kev txhum lawm, kuv yuav coj mej rov moog nyob huv mej tej nroog hab mej yuav rov txhim khu tej nroog kws pob puag taag lawm."},{"bible_id":"1726","chapter_code":"EZK.36","verse_code":"EZK.36.34","label":"34","content":"Txhua tug kws dlua kev moog lug hlaa mej lub tebchaws, puab pum has tas mej lub tebchaws nyob qhuav nkuag ca, tabsis nwgnuav kuv yuav ca mej rov lug cog qoobloo rua huv mej lub tebchaws."},{"bible_id":"1726","chapter_code":"EZK.36","verse_code":"EZK.36.35","label":"35","content":"Tej tuabneeg yuav sis thaam has tas, yaav taag lug lub tebchaws nuav nyob qhuav nkuag ca, tabsis nwgnuav rov zoo le lub Vaaj Edees lawm. Tej nroog kws pob puag taag hab nyob qhuav nkuag ca rov muaj vaaj tse khov kho hab tuabneeg nyob xauv npo le qub."},{"bible_id":"1726","chapter_code":"EZK.36","verse_code":"EZK.36.36","label":"36","content":"Lwm tsaav tuabneeg kws seem nyob puagncig koj txhaj yuav paub has tas kuv yog tug TSWV kws rov txhim khu tej nroog kws pob puag taag lawm hab rov cog qoobloo rua huv lub tebchaws kws nyob qhuav nkuag lawm. Kuv yog tug TSWV, kuv coglug has tas kuv yuav ua tej nuav, kuv yuav ua le ntawd tag.\u201d"},{"bible_id":"1726","chapter_code":"EZK.36","verse_code":"EZK.36.37","label":"37","content":"Tug TSWV kws kaav ib puas tsaav yaam has tas, \u201cKuv yuav ca cov Yixalayees rov lug thov kuv paab puab dlua ib zag hab kuv yuav pub kuas puab fuamvaam coob ua npoj ntwg ib yaam le paab yaaj."},{"bible_id":"1726","chapter_code":"EZK.36","verse_code":"EZK.36.38","label":"38","content":"Tej nroog kws nwgnuav pob puag taag lawm, yuav rov muaj tuabneeg lug nyob puv nkaus ib yaam le lub nroog Yeluxalees kws yaav taag lug muaj yaaj nyob puv nkaus hab muab tua ua khoom fij rua nub kws ua kevcai. Ces puab txhaj yuav paub has tas, kuv yog tug TSWV.\u201d"},{"bible_id":"1726","chapter_code":"EZK.37","verse_code":"EZK.37.1","label":"1","content":"Tug TSWV lub fwjchim lug kaav hlo kuv, ces nwg tug Ntsujplig txawm coj kuv moog rua huv lub haav kws muaj pobtxhaa puv nkaus."},{"bible_id":"1726","chapter_code":"EZK.37","verse_code":"EZK.37.2","label":"2","content":"Tug TSWV coj kuv moog ncig thoob plawg lub haav ntawd, kuv pum muaj pobtxhaa nyob huv ntau kawg le, cov pobtxhaa ntawd qhuav taag lawm."},{"bible_id":"1726","chapter_code":"EZK.37","verse_code":"EZK.37.3","label":"3","content":"Tug TSWV nug kuv has tas, \u201cTub noobneej, tej pobtxhaa nuav puas yuav caj sa taug lawm?\u201d Kuv teb has tas, \u201cTug TSWV kws kaav ib puas tsaav yaam, tsuas yog koj tuab leeg txhaj paub xwb!\u201d"},{"bible_id":"1726","chapter_code":"EZK.37","verse_code":"EZK.37.4","label":"4","content":"Tug TSWV has rua kuv tas, \u201cKoj ca le cev kuv tej lug rua cov pobtxhaa nuav. Koj has rua cov pobtxhaa qhuav nuav kuas ca le noog tug TSWV tej lug."},{"bible_id":"1726","chapter_code":"EZK.37","verse_code":"EZK.37.5","label":"5","content":"Koj has rua cov pobtxhaa nuav tas, tug TSWV kws kaav ib puas tsaav yaam has rua mej le nuav: Kuv yuav tshuab paa rua mej kuas mej caj sa."},{"bible_id":"1726","chapter_code":"EZK.37","verse_code":"EZK.37.6","label":"6","content":"Kuv yuav muab leeg, muab nqaj, muab tawv lug qhwv mej hab kuv yuav rau paa rua mej kuas mej rov caj sa. Mej txhaj yuav paub has tas, kuv yog tug TSWV.\u201d"},{"bible_id":"1726","chapter_code":"EZK.37","verse_code":"EZK.37.7","label":"7","content":"Kuv txhaj le cev tug TSWV tej lug rua cov pobtxhaa nuav lawv le tug TSWV has rua kuv; thaus kuv taabtom has, kuv txawm nov cov pobtxhaa ntawd lug sis dlhos nrov ndlij ndlawj ua ke nyob lawv le nyag chaw."},{"bible_id":"1726","chapter_code":"EZK.37","verse_code":"EZK.37.8","label":"8","content":"Thaus kuv tsaa qhovmuag saib, kuv pum muaj leeg muaj nqaj rua sau cov pobtxhaa hab muaj tawv hlaav lug qhwv cov nqaj, tabsis tsi tau muaj sa le."},{"bible_id":"1726","chapter_code":"EZK.37","verse_code":"EZK.37.9","label":"9","content":"Tug TSWV has rua kuv tas, \u201cTub noobneej, koj ca le cev kuv tej lug rua tej cua.  Koj has rua cov cua tas, tug TSWV kws kaav ib puas tsaav yaam has kuas cua ca le tuaj plaub ceg kaum ntuj tuaj tshuab paa rua cov cev tuag nuav kuas puab rov caj sa.\u201d"},{"bible_id":"1726","chapter_code":"EZK.37","verse_code":"EZK.37.10","label":"10","content":"Kuv txawm cev tug TSWV tej lug lawv le nwg has rua kuv. Ces paa txawm nkaag lug rua huv cov cev tuag ntawd, puab txawm caj sa hab sawv. Puab coob npaum nkaus le ib paab tubrog coob coob."},{"bible_id":"1726","chapter_code":"EZK.37","verse_code":"EZK.37.11","label":"11","content":"Tug TSWV has rua kuv tas, \u201cTub noobneej, cov Yixalayees zoo le cov pobtxhaa nuav ntaag. Puab has tas, puab qhuav taag lawm, puab tsi muaj kev ca sab rua yaav tom ntej le."},{"bible_id":"1726","chapter_code":"EZK.37","verse_code":"EZK.37.12","label":"12","content":"Koj ca le cev kuv tej lug rua kuv tsaav tuabneeg Yixalayees has tas, kuv yog tug TSWV kws kaav ib puas tsaav yaam, kuv yuav qheb puab tej qhov ntxaa. Kuv yuav rhu hab coj puab rov lug rua huv tebchaws Yixalayees."},{"bible_id":"1726","chapter_code":"EZK.37","verse_code":"EZK.37.13","label":"13","content":"Thaus kuv qheb puab tej qhov ntxaa hab rhu puab huv tej qhov ntxaa lug, puab txhaj yuav paub has tas kuv yog tug TSWV."},{"bible_id":"1726","chapter_code":"EZK.37","verse_code":"EZK.37.14","label":"14","content":"Kuv yuav muab kuv tug ntsujplig tso rua huv puab, mas puab yuav caj sa hab ca puab nyob huv puab lub tebchaws. Puab txhaj yuav paub has tas, kuv yog tug TSWV. Kuv yeej coglug tseg lawm has tas kuv yuav ua tej nuav, ces kuv yuav ua le ntawd. Kuv yog tug TSWV kws has le ntawd.\u201d"},{"bible_id":"1726","chapter_code":"EZK.37","verse_code":"EZK.37.15","label":"15","content":"Tug TSWV has rua kuv tas:"},{"bible_id":"1726","chapter_code":"EZK.37","verse_code":"EZK.37.16","label":"16","content":"\u201cTub noobneej, koj ca le muab ib tug paas ntoo lug hab sau npe ntawv rua tug paas ntawd has tas, \u2018Cov Yudas lub tebchaws.\u2019 Hab koj muab dlua ib tug paas ntoo lug, sau dlua ib cov npe ntawv rua tug paas ntawd has tas, \u2018Cov Yixalayees lub tebchaws.\u2019"},{"bible_id":"1726","chapter_code":"EZK.37","verse_code":"EZK.37.17","label":"17","content":"Ces koj muab ob tug paas ntawd ob tog tw lug sis twb ua ke ua ib tug."},{"bible_id":"1726","chapter_code":"EZK.37","verse_code":"EZK.37.18","label":"18","content":"Thaus koj cov tuabneeg nug koj has tas, qhov kws koj ua le ntawd yog txhais le caag,"},{"bible_id":"1726","chapter_code":"EZK.37","verse_code":"EZK.37.19","label":"19","content":"ces koj teb rua puab has tas, tug TSWV kws kaav ib puas tsaav yaam yuav muab tug paas ntoo kws pev txug cov Yixalayees lug tuav twb rua tug paas ntoo kws pev txug cov Yudas. Kuv yuav tuav ob tug paas nuav ua ib tug rua huv kuv txhais teg."},{"bible_id":"1726","chapter_code":"EZK.37","verse_code":"EZK.37.20","label":"20","content":"\u201cKoj ca le muab ob tug paas ntawd tuav ua tuab tug rua huv koj txhais teg taabmeeg rua suavdlawg pum."},{"bible_id":"1726","chapter_code":"EZK.37","verse_code":"EZK.37.21","label":"21","content":"Koj has rua puab tas, tug TSWV kws kaav ib puas tsaav yaam has tas, kuv yuav coj kuv tsaav tuabneeg tawm huv lwm lub tebchaws kws puab moog nyob ntawd rov lug nyob rua huv puab lub tebchaws."},{"bible_id":"1726","chapter_code":"EZK.37","verse_code":"EZK.37.22","label":"22","content":"Kuv yuav muab puab ua ib tsaav tuabneeg nyob huv lub tebchaws ntawd, sau cov Yixalayees tej roob hab yuav muaj tuab tug vaajntxwv kaav puab. Puab yuav tsi ua ob tsaav tuabneeg nyob ob lub tebchaws lawm."},{"bible_id":"1726","chapter_code":"EZK.37","verse_code":"EZK.37.23","label":"23","content":"Puab yuav tsi pe tej mlom kws ua rua puab tsi huv lossis puab yuav tsi ua txhum ntxiv le lawm. Kuv yuav paab kuas puab dlim ntawm puab tej kev txhum hab kev ntxeev sab rua kuv. Kuv yuav ntxuav kuas puab huv; puab yuav yog kuv tsaav tuabneeg hab kuv yuav yog puab tug Vaajtswv."},{"bible_id":"1726","chapter_code":"EZK.37","verse_code":"EZK.37.24","label":"24","content":"Muaj ib tug zoo le kuv tug tubkhai Daviv yuav lug ua vaajntxwv kaav puab. Puab yuav koom tuab tug vaajntxwv, puab yuav muab sab npuab kuv hab ua lawv le kuv tej kevcai."},{"bible_id":"1726","chapter_code":"EZK.37","verse_code":"EZK.37.25","label":"25","content":"Puab yuav nyob huv lub tebchaws kws kuv muab rua kuv tug tubkhai Yakhauj, yog lub tebchaws kws puab cov yawmkoob ibtxwm nyob lug lawm. Puab tej mivnyuas, hab tej xeebntxwv yuav nyob huv lub tebchaws ntawd moog ibtxhis. Muaj ib tug zoo ib yaam le kuv tug tubkhai Daviv yuav lug ua vaajntxwv kaav puab moog ibtxhis le."},{"bible_id":"1726","chapter_code":"EZK.37","verse_code":"EZK.37.26","label":"26","content":"Kuv yuav coglug nrug puab sis raug zoo kuas puab nyob tso sab lug moog ibtxhis. Kuv yuav foom koob moov rua puab kuas puab fuamvaam coob, hab kuv yuav tsaa kuv lub Tuamtsev rua huv puab lub tebchaws moog ibtxhis."},{"bible_id":"1726","chapter_code":"EZK.37","verse_code":"EZK.37.27","label":"27","content":"Kuv yuav nrug puab nyob; kuv yuav yog puab tug Vaajtswv hab puab yuav yog kuv tsaav tuabneeg."},{"bible_id":"1726","chapter_code":"EZK.37","verse_code":"EZK.37.28","label":"28","content":"Thaus kuv tsaa kuv lub Tuamtsev rua puab, txhua tsaav tuabneeg yuav paub has tas, kuv yog tug TSWV kws xaiv cov Yixalayees lug ua kuv tsaav tuabneeg moog ibtxhis.\u201d"},{"bible_id":"1726","chapter_code":"EZK.38","verse_code":"EZK.38.1","label":"1","content":"Tug TSWV has rua kuv tas:"},{"bible_id":"1726","chapter_code":"EZK.38","verse_code":"EZK.38.2","label":"2","content":"\u201cTub noobneej, koj ca le cev kuv tej lug tawmtsaam Nkos kws yog tug vaajntxwv kaav lub nroog Mesej hab Tunpas kws nyob huv tebchaws Mankos. Koj ca le cev kuv tej lug tshev Nkos"},{"bible_id":"1726","chapter_code":"EZK.38","verse_code":"EZK.38.3","label":"3","content":"hab has rua nwg tas, tug TSWV kws kaav ib puas tsaav yaam has tas, kuv yog nwg tug yeebncuab."},{"bible_id":"1726","chapter_code":"EZK.38","verse_code":"EZK.38.4","label":"4","content":"Kuv yuav muab nwg tig rov qaab hab muab tej nuv chob nwg pobtxhaa puabtsaig, caab nwg, nwg cov tubrog, nwg cov neeg hab cov tubrog caij neeg rov qaab. Cov tubrog ntawd coob heev, puab coj cuabyeej ua rog: coj dlaim thaiv nav ntaaj, sa hlaab hab coj ntaaj."},{"bible_id":"1726","chapter_code":"EZK.38","verse_code":"EZK.38.5","label":"5","content":"Cov tubrog Pawxias, Sudaas hab Linpias nrug nwg tuaj. Cov tubrog ntawd puavleej muaj dlaim thaiv nav ntaaj hab muaj mom hlau."},{"bible_id":"1726","chapter_code":"EZK.38","verse_code":"EZK.38.6","label":"6","content":"Cov tubrog kws nyob huv Nkaumeles hab Npethes Taunkamas saab qaumteb hab muaj lwm tsaav tuabneeg tej tubrog coob heev nrug nwg tuaj."},{"bible_id":"1726","chapter_code":"EZK.38","verse_code":"EZK.38.7","label":"7","content":"Nkos hab cov tubrog kws nwg kaav ca le npaaj kuas txhij."},{"bible_id":"1726","chapter_code":"EZK.38","verse_code":"EZK.38.8","label":"8","content":"Ntau xyoo tom qaab, nwg yuav moog ntaus lub tebchaws kws cov tuabneeg kws nyavnyuas rov huv lwm tebchaws lug nyob, hab puab nyob tsi ntshai kev tsuv kev rog. Nwg yuav moog vij cov Yixalayees tej roob kws nyob qhuav nkuag tau ntau xyoo lug lawm. Tabsis nwgnuav puab nyob kaaj sab lug."},{"bible_id":"1726","chapter_code":"EZK.38","verse_code":"EZK.38.9","label":"9","content":"Nwg hab nwg cov tubrog nrug lwm tsaav tuabneeg cov tubrog moog ntaus rog ib yaam le naag xub naag cua hab ib yaam le tauv fuab lug roog lub tebchaws.\u201d"},{"bible_id":"1726","chapter_code":"EZK.38","verse_code":"EZK.38.10","label":"10","content":"Tug TSWV kws kaav ib puas tsaav yaam has rua Nkos has tas: \u201cThaus txug lub sijhawm ntawd, koj yuav xaav hab npaaj ua phem."},{"bible_id":"1726","chapter_code":"EZK.38","verse_code":"EZK.38.11","label":"11","content":"Koj has tas, kuv yuav moog vij lub tebchaws kws tej zog tsi muaj ntsaa yeej thaiv; kuv yuav tua cov tuabneeg kws nyob tso sab lug. Puab tej zog tsi muaj ntsaa yeej hab tsi muaj roojvaag thaiv."},{"bible_id":"1726","chapter_code":"EZK.38","verse_code":"EZK.38.12","label":"12","content":"Koj yuav fuab cov tuabneeg kws nyob huv cov nroog kws yaav taag lug tub raug puamtsuaj ib zag lawm. Puab tawm huv lwm tebchaws rov lug sis sau ua ke, nwgnuav puab muaj tsaj txhu, muaj tebchaws hab nyob huv plawv nplajteb."},{"bible_id":"1726","chapter_code":"EZK.38","verse_code":"EZK.38.13","label":"13","content":"Cov tuabneeg Senpas, Dedaas hab cov tub laag tub luam kws nyob huv cov nroog huv tebchaws Xapees yuav tuaj nug koj has tas, \u2018Koj tub txhij tau tubrog moog tua rog hab fuab khoom lawm los? Puas yog koj xaav tau nyaj tau kub, tsaj txhu hab khoom noj khoom haus nplua mag rov lug tsev?\u2019 \u201d"},{"bible_id":"1726","chapter_code":"EZK.38","verse_code":"EZK.38.14","label":"14","content":"Tug TSWV kws kaav ib puas tsaav yaam has kuas kuv moog cev tug TSWV tej lug rua Nkos has tas, \u201cNwgnuav kuv tsaav tuabneeg Yixalayees nyob tso sab lug, koj yuav sawv kev"},{"bible_id":"1726","chapter_code":"EZK.38","verse_code":"EZK.38.15","label":"15","content":"ntawm koj qhov chaw kws nyob saab qaumteb, coj koj cov tubrog hab lwm tsaav tuabneeg cov tubrog kws coob heev tuaj. Cov tubrog ntawd txhua tug puavleej caij neeg."},{"bible_id":"1726","chapter_code":"EZK.38","verse_code":"EZK.38.16","label":"16","content":"Koj yuav tuaj tua kuv tsaav tuabneeg Yixalayees ib yaam le naag xub naag cua lug thoob plawg lub tebchaws. Thaus txug lub sijhawm ntawd, kuv yuav kuas koj moog tua kuv lub tebchaws. Qhov kws kuv ca koj ua le ntawd, ua rua ntau tsaav tuabneeg paub has tas, kuv yog tug TSWV kws dlawbhuv."},{"bible_id":"1726","chapter_code":"EZK.38","verse_code":"EZK.38.17","label":"17","content":"Koj yog tug kws ntau xyoo dlhau lug kuv cov tubkhai kws yog Yixalayees cov cev Vaajtswv lug tau has txug, txug thaus ntawd kuv yuav coj koj tuaj tua cov Yixalayees.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.38","verse_code":"EZK.38.18","label":"18","content":"Tug TSWV kws kaav ib puas tsaav yaam has tas, \u201cNub kws Nkos tuaj tua cov Yixalayees, kuv yuav chim heev."},{"bible_id":"1726","chapter_code":"EZK.38","verse_code":"EZK.38.19","label":"19","content":"Thaus kuv chim hab npautawg, kuv txujkev chim yuav kub cuag suavtawg, nub ntawd aav yuav qeeg luj heev nyob huv cov Yixalayees lub tebchaws."},{"bible_id":"1726","chapter_code":"EZK.38","verse_code":"EZK.38.20","label":"20","content":"Tej ntseg, tej noog, tej tsaj luj tsaj miv hab txhua tug tuabneeg kws nyob huv nplajteb puavleej ntshai kuv tshee nyo. Tej roob sab yuav nphau, tej roob zeb roob tsuas yuav ua zug koog hab tej ntsaa yeej yuav pob taag."},{"bible_id":"1726","chapter_code":"EZK.38","verse_code":"EZK.38.21","label":"21","content":"Kuv yuav tso kev puamtsuaj lug ua rua Nkos ntshai heev.  Ces Nkos cov tubrog yuav rhu ntaaj rov sis tua. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.38","verse_code":"EZK.38.22","label":"22","content":"Kuv yuav rau txim rua Nkos, kuas raug kaab mob hab muaj kev sis ntaus sis tua. Kuv yuav tso naag xub naag cua nrug lawg hab nplaim suavtawg leejfaaj lug rua nwg, nwg cov tubrog hab lwm tsaav tuabneeg cov tubrog."},{"bible_id":"1726","chapter_code":"EZK.38","verse_code":"EZK.38.23","label":"23","content":"Qhov kws kuv ua le ntawd, yog qha rua lwm tsaav tuabneeg paub has tas, kuv yog tug muaj fwjchim luj hab yog tug kws dlawbhuv. Puab txhaj paub has tas, kuv yog tug TSWV.\u201d"},{"bible_id":"1726","chapter_code":"EZK.39","verse_code":"EZK.39.1","label":"1","content":"Tug TSWV kws kaav ib puas tsaav yaam has tas, \u201cTub noobneej, koj ca le cev kuv tej lug tawmtsaam Nkos kws yog vaajntxwv kaav lub nroog Mesej hab Tunpas has tas, kuv yog nwg tug yeebncuab."},{"bible_id":"1726","chapter_code":"EZK.39","verse_code":"EZK.39.2","label":"2","content":"Kuv yuav muab nwg tig moog rua lwm txujkev hab coj nwg dleb heev peg saab qaumteb tuaj kuas txug rua ntawm cov Yixalayees tej roob."},{"bible_id":"1726","chapter_code":"EZK.39","verse_code":"EZK.39.3","label":"3","content":"Kuv yuav ntaus nwg raab neevnti kuas poob ntawm nwg saab teg txhumphem hab ntaus nwg xibxub kuas poob ntawm nwg saab teg xis."},{"bible_id":"1726","chapter_code":"EZK.39","verse_code":"EZK.39.4","label":"4","content":"Nkos hab nwg cov tubrog hab lwm tsaav tuabneeg cov tubrog kws koom nrug nwg yuav tuag taag rua sau cov Yixalayees tej roob, kuv yuav ca noog hab tej tsaj qus lug noj puab tej cev tuag."},{"bible_id":"1726","chapter_code":"EZK.39","verse_code":"EZK.39.5","label":"5","content":"Puab yuav tuag taag rua tom tej taj nraag. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.39","verse_code":"EZK.39.6","label":"6","content":"Kuv yuav tso suavtawg hlawv tebchaws Mankos hab cov nroog kws nyob lawv ntug dlej havtxwv kws tej tuabneeg nyob kaaj sab lug, puab txhaj yuav paub has tas, kuv yog tug TSWV."},{"bible_id":"1726","chapter_code":"EZK.39","verse_code":"EZK.39.7","label":"7","content":"Kuv yuav ua kuas kuv tsaav tuabneeg Yixalayees paub kuv lub npe kws dlawbhuv, hab kuv yuav tsi ca kuv lub npe raug luas txobthuam ntxiv lawm. Txhua tsaav tuabneeg txhaj yuav paub has tas, kuv yog tug TSWV kws yog cov Yixalayees tug Vaajtswv kws dlawbhuv.\u201d"},{"bible_id":"1726","chapter_code":"EZK.39","verse_code":"EZK.39.8","label":"8","content":"Tug TSWV kws kaav ib puas tsaav yaam has tas, \u201cNub kws kuv has tseg ntawd yeej yuav muaj tshwm lug xwb."},{"bible_id":"1726","chapter_code":"EZK.39","verse_code":"EZK.39.9","label":"9","content":"Cov tuabneeg kws nyob huv cov Yixalayees tej nroog yuav tawm moog khaws tej cuabyeej ua rog: tej thaiv nav ntaaj, tej neevnti, tej xub, tej muv hab tej qws lug ca ua tawg txaus rauv xyaa lub xyoos."},{"bible_id":"1726","chapter_code":"EZK.39","verse_code":"EZK.39.10","label":"10","content":"Puab yuav tsi tau moog txav tawg huv tej teb lossis tom tej haav zoov, rua qhov puab tau tej cuabyeej ua rog ntawd ua tawg rauv lawm. Cov Yixalayees yuav moog tua hab fuab cov tuabneeg kws tau tuaj tua hab fuab puab yaav taag lug lawm.\u201d Tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.39","verse_code":"EZK.39.11","label":"11","content":"Tug TSWV has tas, \u201cNub ntawd kuv yuav muab cov Tuabneeg Taug Kev lub Haav huv tebchaws Yixalayees kws nyob saab nub tuaj ntawm ntug Havtxwv Tuag rua Nkos ua chaw log tuag.  Luas yuav muab Nkos hab nwg cov tubrog log rua huv lub haav ntawd. Ces luas yuav hu lub haav ntawd has tas, \u2018Nkos Cov Tubrog Lub Haav.\u2019"},{"bible_id":"1726","chapter_code":"EZK.39","verse_code":"EZK.39.12","label":"12","content":"Cov Yixalayees log cov tuabneeg tuag ntawd xyaa lub hlis maam taag, ces lub tebchaws txhaj rov huv."},{"bible_id":"1726","chapter_code":"EZK.39","verse_code":"EZK.39.13","label":"13","content":"Cov tuabneeg kws nyob huv tebchaws sis paab muab cov tuabneeg tuag ntawd log, ces nub kws kuv muaj yeej, cov tuabneeg kws log cov tuag ntawd yuav tau koob meej. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.39","verse_code":"EZK.39.14","label":"14","content":"Tom qaab xyaa lub hlis lawm, puab yuav xaiv ib cov txivneej moog ncig lub tebchaws nrhav cov tuabneeg tuag  kws seem hab muab log, lub tebchaws txhaj huv."},{"bible_id":"1726","chapter_code":"EZK.39","verse_code":"EZK.39.15","label":"15","content":"Thaus cov txivneej ntawd moog nrhav pum cov tuabneeg tuag tej pobtxhaa, ces puab rhais cim rua ntawm cov pobtxhaa ib saab, cov tuabneeg log tuag maam le coj cov pobtxhaa ntawd moog log rua huv Nkos cov tubrog lub haav."},{"bible_id":"1726","chapter_code":"EZK.39","verse_code":"EZK.39.16","label":"16","content":"(Luas yuav tis npe rua ib lub nroog nyob ntawd hu ua Hamaunas.) Ces lub tebchaws txhaj huv lawm.\u201d"},{"bible_id":"1726","chapter_code":"EZK.39","verse_code":"EZK.39.17","label":"17","content":"Tug TSWV kws kaav ib puas tsaav yaam has rua kuv tas, \u201cTub noobneej, koj ca le hu tej noog hab tej tsaj qus kws nyob puagncig ntawd tuaj noj tej khoom fij kws kuv yuav muab rua puab noj. Muaj ib rooj noj haus luj nyob rua sau cov Yixalayees tej roob, puab yuav tuaj noj nqaj hab haus ntshaav."},{"bible_id":"1726","chapter_code":"EZK.39","verse_code":"EZK.39.18","label":"18","content":"Tej noog hab tej tsaj qus yuav tuaj noj cov tubrog tej nqaj hab haus cov numtswv kws kaav nplajteb tej ntshaav ib yaam le haus tej laug yaaj, tej mivnyuas yaaj, tej tshis hab tej txiv nyuj kws rog cov ntshaav huv tebchaws Npasaas."},{"bible_id":"1726","chapter_code":"EZK.39","verse_code":"EZK.39.19","label":"19","content":"Thaus kuv tua cov tuabneeg ntawd ib yaam le tua tsaj ua khoom fij, tej noog hab tej tsaj qus yuav noj tej roj ua rua puab dlhuav hab haus tej ntshaav ua rua puab qaug."},{"bible_id":"1726","chapter_code":"EZK.39","verse_code":"EZK.39.20","label":"20","content":"Tej noog hab tej tsaj qus yuav tau noj tej nqaj neeg, cov tubrog caij neeg, cov numtswv hab txhua tug tubrog kws nyob sau kuv lub rooj. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.39","verse_code":"EZK.39.21","label":"21","content":"Tug TSWV has tas, \u201cKuv yuav ua kuas txhua tsaav tuabneeg pum kuv tug tshwjchim kws ci ntsaa ab, thaus kws kuv txav txim rua txhua tsaav tuabneeg."},{"bible_id":"1726","chapter_code":"EZK.39","verse_code":"EZK.39.22","label":"22","content":"Txij thaus ntawd lug cov Yixalayees yuav paub has tas, kuv yog tug TSWV kws yog puab tug Vaajtswv."},{"bible_id":"1726","chapter_code":"EZK.39","verse_code":"EZK.39.23","label":"23","content":"Txhua tsaav tuabneeg yuav paub has tas, qhov kws cov Yixalayees raug nteg moog nyob rua lwm tebchaws, vim puab tau ua kev txhum tawmtsaam kuv. Kuv tso puab tseg, puab txhaj raug yeebncuab tej nav ntaaj tuag rua huv tshaav rog."},{"bible_id":"1726","chapter_code":"EZK.39","verse_code":"EZK.39.24","label":"24","content":"Kuv rau txim rua puab lawv le puab tej kev phem kev qas hab ua tsi huv, kuv txhaj tso puab tseg lawm.\u201d"},{"bible_id":"1726","chapter_code":"EZK.39","verse_code":"EZK.39.25","label":"25","content":"Tug TSWV kws kaav ib puas tsaav yaam has tas, \u201cNwgnuav kuv yuav taabncuab Yakhauj cov xeebntxwv kws yog tsaav tuabneeg Yixalayees hab ua kuas puab rov vaammeej dlua. Kuv yuav fwm kuv lub npe kws dlawbhuv."},{"bible_id":"1726","chapter_code":"EZK.39","verse_code":"EZK.39.26","label":"26","content":"Thaus puab rov lug nyob kaaj sab lug huv puab lub qub tebchaws, yuav tsi muaj leejtwg tuaj ua phem rua puab, puab yuav ncu tsi txug puab txujkev txaajmuag kws puab tau ntxeev sab rua kuv lawm."},{"bible_id":"1726","chapter_code":"EZK.39","verse_code":"EZK.39.27","label":"27","content":"Kuv yuav coj kuv tsaav tuabneeg kws raug ntab moog nyob rua lwm tsaav tuabneeg kws yog puab cov yeebncuab tej tebchaws rov qaab lug. Thaus ntawd txhua tsaav tuabneeg txhaj yuav paub has tas, kuv yog tug Vaajtswv kws dlawbhuv."},{"bible_id":"1726","chapter_code":"EZK.39","verse_code":"EZK.39.28","label":"28","content":"Kuv tsaav tuabneeg txhaj yuav paub has tas, kuv yog tug TSWV kws yog puab tug Vaajtswv. Puab yuav paub zaaj nuav zoo, rua qhov kuv ca puab raug luas nteg moog nyob rua lwm tebchaws, nwgnuav kuv coj puab rov lug nyob huv puab lub tebchaws, tsi tseg ib tug nyob rua lwm tebchaws le."},{"bible_id":"1726","chapter_code":"EZK.39","verse_code":"EZK.39.29","label":"29","content":"Kuv yuav pub kuv tug Ntsujplig rua kuv tsaav tuabneeg Yixalayees, kuv yuav tsi tso puab tseg ib zag le lawm. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.40","verse_code":"EZK.40.1","label":"1","content":"Nub xab kaug, lub xyoo tshab kws yog xyoo neeg nkaum tsib kws peb raug nteg moog, hab tom qaab kaum plaub xyoos kws luas tuaj txeeb tau lub nroog Yeluxalees. Nub ntawd tug TSWV lub fwjchim lug kaav hlo kuv hab coj kuv moog."},{"bible_id":"1726","chapter_code":"EZK.40","verse_code":"EZK.40.2","label":"2","content":"Huv zaaj ywgtoog ntawd, Vaajtswv coj kuv moog tso rua sau ib lub roob sab huv Yixalayees lub tebchaws. Nyob ntawm kuv hauv ntej,  kuv pum ib koog tsev zoo le ib lub nroog nyob saab qaabteb."},{"bible_id":"1726","chapter_code":"EZK.40","verse_code":"EZK.40.3","label":"3","content":"Thaus nwg coj kuv moog ze lub nroog ntawd, kuv pum ib tug tuabneeg ci ib yaam le tooj dlaag. Nwg tuav rawv ib txuj hlua ntaub maag hab ib tug paas ntsuag sawv ntawm roojvaag."},{"bible_id":"1726","chapter_code":"EZK.40","verse_code":"EZK.40.4","label":"4","content":"Nwg has rua kuv tas, \u201cTub noobneej, koj ca le tsaa qhovmuag saib. Koj ua tuab zoo noog hab ncu tej lug kws kuv has rua koj. Kuv coj koj tuaj yog xaav qha tej nuav rua koj; koj ca le moog qha txhua yaam kws koj pum rua cov Yixalayees.\u201d"},{"bible_id":"1726","chapter_code":"EZK.40","verse_code":"EZK.40.5","label":"5","content":"Kuv pum ib tug ntsaa yeej kws xov puagncig lub Tuamtsev. Tug txivneej ntawd txawm muab nwg tug paas kws ntev rau tshim coj lug ntsuag tug ntsaa yeej, qhov tuab muaj rau tshim hab qhov sab muaj rau tshim."},{"bible_id":"1726","chapter_code":"EZK.40","verse_code":"EZK.40.6","label":"6","content":"Ces nwg moog rua ntawm lub roojvaag saab nubtuaj. Nwg nce ntaiv moog rua theem sau, nwg ntsuag lub roojvaag qhov tub muaj rau tshim."},{"bible_id":"1726","chapter_code":"EZK.40","verse_code":"EZK.40.7","label":"7","content":"Nyob ntawm lub roojvaag saab tom, muaj ib txujkev, txujkev ntawd ib saab twg muaj peb lub chaw faajxwm. Cov chaw ntawd ib chaav twg qhov dlaav muaj rau tshim, qhov ntev muaj rau tshim, hab tej phaab ntsaa kws quas cov chaw ntawd tuab tsib tshim. Muaj dlua ib txujkev nyob saab nrau ntev rau tshim, txujkev ntawd moog rua huv saab kws tig rua ntawm lub Tuamtsev."},{"bible_id":"1726","chapter_code":"EZK.40","verse_code":"EZK.40.8+EZK.40.9","label":"8-9","content":"Nwg moog ntsuag lub roojvaag kws yuav moog rua huv lub Tuamtsev, qhov tub muaj yim tshim hab qhov tuab muaj ob tshim. Saab roojvaag ntawd tig moog rua lub Tuamtsev."},{"bible_id":"1726","chapter_code":"EZK.40","verse_code":"EZK.40.10","label":"10","content":"(Txujkev kws moog rua huv lub Tuamtsev, ib saab twg muaj peb lub chaw faajxwm. Cov chaw faajxwm ntawd qhov dlaav hab qhov ntev ib yaam nkaus, hab tej saab phaab ntsaa kws quas cov chaw ntawd los tuab ib yaam nkaus.)"},{"bible_id":"1726","chapter_code":"EZK.40","verse_code":"EZK.40.11","label":"11","content":"Tug txivneej ntawd ntsuag lub roojvaag qhov dlaav muaj kaum tshim hab qhov ntev muaj kaum peb tshim."},{"bible_id":"1726","chapter_code":"EZK.40","verse_code":"EZK.40.12","label":"12","content":"Saab phaab ntsaa ntawm hauv ntej cov chaw faajxwm, qhov sab muaj ib tshim hab qhov tuab muaj ib tshim. (Cov chaw ntawd txhua chaav puavleej dlaav rau tshim)."},{"bible_id":"1726","chapter_code":"EZK.40","verse_code":"EZK.40.13","label":"13","content":"Nwg ntsuag cov chaw ntawd saab phaab ntsaa tom qaab  ib chaav rua ib chaav hlaa txujkev ntawd muaj neeg nkaum tsib tshim."},{"bible_id":"1726","chapter_code":"EZK.40","verse_code":"EZK.40.14","label":"14","content":"Nwg ntsuag chaav kws moog rua ntawm lub tshaav puam, qhov dlaav  muaj rau caum tshim."},{"bible_id":"1726","chapter_code":"EZK.40","verse_code":"EZK.40.15","label":"15","content":"Nwg ntsuag lub roojvaag saab phaab ntsaa nrau moog rua saab phaab ntsaa huv muaj tsib caug tshim."},{"bible_id":"1726","chapter_code":"EZK.40","verse_code":"EZK.40.16","label":"16","content":"Nyob ntawm tug ntsaa loog saab nrau muaj ib cov qhovrais qheb hab saab ntsaa loog huv luas txaug tej tsob dluab toovlaaj rua."},{"bible_id":"1726","chapter_code":"EZK.40","verse_code":"EZK.40.17","label":"17","content":"Tug txivneej ntawd coj kuv ntawm lub roojvaag moog rua huv lub tshaav puam. Nyob lawv tug ntsaa loog saab huv muaj peb caug chaav kws tig tuaj rua ntawm lub tshaav puam, hab saab nrau cov chaav ntawd luas muab pobzeb pua"},{"bible_id":"1726","chapter_code":"EZK.40","verse_code":"EZK.40.18","label":"18","content":"puagncig lub tshaav puam. Lub tshaav puam saab nrau qeg dlua lub tshaav puam saab huv."},{"bible_id":"1726","chapter_code":"EZK.40","verse_code":"EZK.40.19","label":"19","content":"Nwg ntsuag lub roojvaag theem qeg saab huv moog rua ntawm lub roojvaag theem sab saab nrau muaj ib puas tshim."},{"bible_id":"1726","chapter_code":"EZK.40","verse_code":"EZK.40.20","label":"20","content":"Ces tug txivneej ntawd ntsuag ntawd lub roojvaag saab qaumteb moog rua ntawm lub tshaav puam kws nyob saab nrau."},{"bible_id":"1726","chapter_code":"EZK.40","verse_code":"EZK.40.21","label":"21","content":"Nwg ntsuag cov chaw faajxwm kws peb lub nyob rua ib saab kev, cov phaab ntsaa kws quas cov chaav hab txujkev kws nkaag saab nrau lug, dlaav hab tuab ib yaam nkaus le cov kws nyob ntawm lub roojvaag saab nubtuaj. Lub roojvaag qhov ntev muaj tsib caug tshim hab qhov dlaav muaj neeg nkaum tsib tshim."},{"bible_id":"1726","chapter_code":"EZK.40","verse_code":"EZK.40.22","label":"22","content":"Cov chaav, cov qhovrais hab cov dluab toovlaaj kws luas txaug rua ntawm cov phaab ntsaa zoo ib yaam le cov kws luas txaug rua ntawm lub roojvaag kws nyob saab nubtuaj hab. Muaj xyaa theem qeb ntai nce moog rua sau lub roojvaag kws nkaag moog rua huv lub tshaav puam."},{"bible_id":"1726","chapter_code":"EZK.40","verse_code":"EZK.40.23","label":"23","content":"Ncaaj ntawm lub roojvaag saab qaumteb lug muaj ib lub roojvaag moog rua lub tshaav puam saab huv, zoo ib yaam le lub roojvaag kws nyob saab nubtuaj. Tug txivneej ntawd ntsuag qhov dleb ntu nruab nraab ntawm ob lub roojvaag ntawd muaj ib puas tshim."},{"bible_id":"1726","chapter_code":"EZK.40","verse_code":"EZK.40.24","label":"24","content":"Tug txivneej ntawd coj kuv moog rua saab qaabteb, nyob nraag muaj ib lub roojvaag hab. Nwg ntsuag cov phaab ntsaa saab huv hab lub roojvaag dlaav hab tuab ib yaam le lub roojvaag saab qaumteb hab lub saab nubtuaj."},{"bible_id":"1726","chapter_code":"EZK.40","verse_code":"EZK.40.25","label":"25","content":"Lub roojvaag ntawd muaj qhovrais ib yaam le lwm lub roojvaag hab. Lub roojvaag ntawd qhov ntev muaj tsib caug tshim hab qhov dlaav muaj neeg nkaum tsib tshim."},{"bible_id":"1726","chapter_code":"EZK.40","verse_code":"EZK.40.26","label":"26","content":"Muaj xyaa theem qeb ntai nce moog rua sau lub roojvaag kws nkaag moog rua huv lub tshaav puam. Luas txaug tej tsob dluab toovlaaj rua ntawm ob saab phaab ntsaa huv lawv txujkev."},{"bible_id":"1726","chapter_code":"EZK.40","verse_code":"EZK.40.27","label":"27","content":"Tug txivneej ntawd ntsuag ntawm lub roojvaag saab qaabteb lug rua ntawm lub tshaav puam kws nyob saab huv, muaj ib puas tshim."},{"bible_id":"1726","chapter_code":"EZK.40","verse_code":"EZK.40.28","label":"28","content":"Tug txivneej ntawd coj kuv ntawm lub roojvaag saab qaabteb moog rua ntawm lub tshaav puam saab huv. Nwg ntsuag lub roojvaag ntawd txhua phaab, qhov ntev hab qhov dlaav ib yaam nkaus le lwm lub roojvaag hab."},{"bible_id":"1726","chapter_code":"EZK.40","verse_code":"EZK.40.29+EZK.40.30","label":"29-30","content":"Cov chaw faajxwm, cov roojvaag hab cov phaab ntsaa saab huv puavleej dlaav hab tuab ib yaam le lwm lub roojvaag hab, tej chaav ntawm lub roojvaag puavleej muaj qhovrais. Lub roojvaag qhov ntev muaj tsib caug tshim hab qhov dlaav muaj neeg nkaum tsib tshim."},{"bible_id":"1726","chapter_code":"EZK.40","verse_code":"EZK.40.31","label":"31","content":"Lub roojvaag kws tig rua ntawm lub tshaav puam saab nrau, muaj tej dluab toovlaaj kws luas txaug rua ntawm ob saab phaab ntsaa lawv txujkev. Muaj yim theem qeb ntai nce moog rua sau lub roojvaag."},{"bible_id":"1726","chapter_code":"EZK.40","verse_code":"EZK.40.32","label":"32","content":"Tug txivneej ntawd coj kuv ntawm lub roojvaag saab nub tuaj moog rua ntawm lub tshaav puam saab huv. Nwg ntsuag lub roojvaag ntawd txhua phaab, qhov ntev hab qhov dlaav ib yaam le lwm lub roojvaag hab."},{"bible_id":"1726","chapter_code":"EZK.40","verse_code":"EZK.40.33","label":"33","content":"Cov chaw faajxwm, cov roojvaag hab cov phaab ntsaa saab huv, qhov ntev hab qhov dlaav ib yaam le lwm lub roojvaag hab, tej chaav ntawd puavleej muaj qhovrais nyob puagncig. Lub roojvaag qhov ntev muaj tsib caug tshim hab qhov dlaav muaj neeg nkaum tsib tshim."},{"bible_id":"1726","chapter_code":"EZK.40","verse_code":"EZK.40.34","label":"34","content":"Lub roojvaag kws tig rua lub tshaav puam saab nrau, luas txaug tej dluab toovlaaj rua ob saab phaab ntsaa lawv txujkev. Muaj yim theem qeb ntai nce moog rua sau lub roojvaag."},{"bible_id":"1726","chapter_code":"EZK.40","verse_code":"EZK.40.35","label":"35","content":"Ces tug txivneej ntawd coj kuv moog rua ntawm lub roojvaag saab qaumteb. Nwg ntsuag lub roojvaag ntawd qhov ntev hab qhov dlaav ib yaam le lwm lub roojvaag hab."},{"bible_id":"1726","chapter_code":"EZK.40","verse_code":"EZK.40.36","label":"36","content":"Cov chaw faajxwm, tej dluab kws txaug rua ntawm tej phaab ntsaa saab huv, cov roojvaag hab tej qhovrais kws nyob puagncig cov chaav ntawd puavleej dlaav hab tuab ib yaam le lwm lub roojvaag hab. Lub roojvaag ntawd qhov ntev muaj tsib caug tshim hab qhov dlaav muaj neeg nkaum tsib tshim."},{"bible_id":"1726","chapter_code":"EZK.40","verse_code":"EZK.40.37","label":"37","content":"Lub roojvaag  kws tig rua ntawm lub tshaav puam saab huv. Muaj tej dluab toovlaaj kws luas txaug rua ntawm ob saab phaab ntsaa lawv txujkev. Muaj yim theem qeb ntai nce moog rua sau lub roojvaag."},{"bible_id":"1726","chapter_code":"EZK.40","verse_code":"EZK.40.38","label":"38","content":"Nyob ntawm lub tshaav puam saab nrau muaj ib chaav txuas nkaus lub roojvaag saab huv kws nyob saab qaumteb. Luas siv chaav ntawd ntxuav tej tsaj kws yuav coj moog hlawv ua khoom fij."},{"bible_id":"1726","chapter_code":"EZK.40","verse_code":"EZK.40.39","label":"39","content":"Chaav kws nyob ntawm lub roojvaag muaj plaub lub rooj, ib saab twg ob lub. Puab muab tej tsaj kws ua khoom fij coj lug tua rua sau plaub lub rooj ntawd, tsi has tej tsaj kws yuav muab hlawv theej txhoj lossis dlaws txim."},{"bible_id":"1726","chapter_code":"EZK.40","verse_code":"EZK.40.40","label":"40","content":"Nyob rua huv chaav saab nrau muaj plaub lub rooj zoo ib yaam le plaub lub kws nyob saab huv hab. Ib saab roojvaag txawb ob lub rooj saab peg."},{"bible_id":"1726","chapter_code":"EZK.40","verse_code":"EZK.40.41","label":"41","content":"Taagnrho yog muaj yim lub rooj kws coj tej tsaj ua khoom fij tuaj tua rua sau, plaub lub nyob rua saab huv hab plaub lub nyob rua saab nrau lub tshaav puam."},{"bible_id":"1726","chapter_code":"EZK.40","verse_code":"EZK.40.42","label":"42","content":"Plaub lub rooj kws nyob saab huv, yog siv tua cov tsaj kws hlawv ua khoom fij, cov rooj ntawd muab pobzeb txaug ua, qhov sab muaj ib tshim, qhov dlaav hab qhov ntev puavleej muaj ib tshim hab ib dlus. Tej cuabyeej kws puab siv tua tej tsaj ua khoom fij, puab muab ca rua sau cov rooj ntawd."},{"bible_id":"1726","chapter_code":"EZK.40","verse_code":"EZK.40.43","label":"43","content":"Muaj ib cov nqailauj ntev le tug ntivteg ntsa thoob plawg rua ntawm cov phaab ntsaa. Tej nqaj kws tua ua khoom fij, puab muab tso rua sau cov rooj ntawd."},{"bible_id":"1726","chapter_code":"EZK.40","verse_code":"EZK.40.44","label":"44","content":"Nwg coj kuv moog rua huv lub tshaav puam saab huv. Nyob huv muaj ob chaav, chaav kws nyob ntawm lub roojvaag saab qaumteb tig rua saab qaabteb, hab chaav kws nyob ntawm lub roojvaag saab qaabteb  tig rua saab qaumteb."},{"bible_id":"1726","chapter_code":"EZK.40","verse_code":"EZK.40.45","label":"45","content":"Tug txivneej ntawd has rua kuv tas, cov povthawj kws ua num huv lub Tuamtsev nyob huv chaav kws tig rua saab qaabteb,"},{"bible_id":"1726","chapter_code":"EZK.40","verse_code":"EZK.40.46","label":"46","content":"hab cov povthawj kws hlawv tsaj fij rua sau lub thaaj, nyob huv chaav kws tig moog rua saab qaumteb. Cov povthawj ntawd yog Xadaus caajceg; puab puavleej yog xeem Levis hab yog cov kws muaj cai moog cuag tau tug TSWV."},{"bible_id":"1726","chapter_code":"EZK.40","verse_code":"EZK.40.47","label":"47","content":"Tug txivneej ntawd ntsuag lub tshaav puam saab huv, qhov dlaav hab qhov ntev muaj ib puas tshim ib yaam nkaus. Lub Tuamtsev nyob rua saab nubpoob hab lub thaaj nyob ntawm hauv ntej lub Tuamtsev."},{"bible_id":"1726","chapter_code":"EZK.40","verse_code":"EZK.40.48","label":"48","content":"Nwg coj kuv moog rua ntawm lub qhovrooj kws moog rua huv lub Tuamtsev. Nwg ntsuag lub qhovrooj ntawd, qhov sab muaj tsib tshim hab qhov dlaav muaj kaum plaub tshim  hab ob saab phaab ntsaa tuab peb tshim."},{"bible_id":"1726","chapter_code":"EZK.40","verse_code":"EZK.40.49","label":"49","content":"Cov qeb ntai kws nce moog rua sau lub qhovrooj, qhov ntev muaj neeg nkaum tshim hab qhov dlaav muaj kaum ob tshim.  Hab muaj ob tug ncej nyob ntawm ob saab qhovrooj."},{"bible_id":"1726","chapter_code":"EZK.41","verse_code":"EZK.41.1","label":"1","content":"Tom qaab ntawd tug txivneej tsua coj kuv moog rua chaav huv plawv kws yog Chaav Dlawbhuv. Nwg ntsuag cov ncej ib saab twg dlaav rau tshim"},{"bible_id":"1726","chapter_code":"EZK.41","verse_code":"EZK.41.2","label":"2","content":"hab lub qhovrooj dlaav kaum tshim, ob saab phaab ntsaa ntawm lub qhovrooj ib saab twg tuab tsib tshim. Nwg ntsuag lub cheeb huv chaav ntawd, qhov ntev muaj plaub caug tshim hab qhov dlaav muaj neeg nkaum tshim."},{"bible_id":"1726","chapter_code":"EZK.41","verse_code":"EZK.41.3","label":"3","content":"Nwg moog rua chaav huv plawv hab ntsuag cov ncej ntawm lub qhovrooj muaj ob tshim, lub qhovrooj dlaav rau tshim, hab ob saab phaab ntsaa ib saab twg tuab xyaa tshim."},{"bible_id":"1726","chapter_code":"EZK.41","verse_code":"EZK.41.4","label":"4","content":"Nwg ntsuag chaav ntawd lub cheeb, qhov dlaav hab qhov ntev muaj neeg nkaum tshim ib yaam nkaus. Chaav nuav yog chaav kws nyob huv plawv. Nwg has rua kuv tas, \u201cChaav nuav yog Chaav kws Dlawbhuv kawg nkaus.\u201d"},{"bible_id":"1726","chapter_code":"EZK.41","verse_code":"EZK.41.5","label":"5","content":"Tug txivneej ntawd ntsuag lub Tuamtsev saab phaab ntsaa saab huv qhov tuab muaj rau tshim. Muaj tej chaav miv miv dlaav plaub tshim lawv lub Tuamtsev saab phaab ntsaa."},{"bible_id":"1726","chapter_code":"EZK.41","verse_code":"EZK.41.6","label":"6","content":"Cov chaav ntawd luas ua peb tshooj, ib tshooj twg muaj peb caug chaav. Cov phaab ntsaa kws xov txhua chaav ntawd, tshooj sau nyag dlua tshooj huv qaab, ua le ntawd lug txug tshooj kawg huv qaab, yog le ntawd cov phaab ntsaa txhaj txheem taug tshooj ntawd khov, tsi taag ntsa cov phaab ntsaa rua ntawm lub Tuamtsev le."},{"bible_id":"1726","chapter_code":"EZK.41","verse_code":"EZK.41.7","label":"7","content":"Yog tuaj saab nrau saib lub tuamtsev cov phaab ntsaa txij ndlua huv taw ntsaa moog nto rua sau tug nqaaj tsuag, tuab ib yaam nkaus. Muaj ob tug ntaiv lawv lub Tuamtsev saab phaab ntsaa nrau cov chaav moog rua sau, ib tshooj rua ib tshooj."},{"bible_id":"1726","chapter_code":"EZK.41","verse_code":"EZK.41.8+EZK.41.9+EZK.41.10+EZK.41.11","label":"8-11","content":"Cov chaav ntawm saab phaab ntsaa nrau tuab tsib tshim; lub Tuamtsev saab qaumteb muaj ib lub qhovrooj moog rua huv cov chaav ntawd hab saab qaabteb muaj ib lub qhovrooj moog rua huv cov chaav ntawd hab xwb. Kuv pum muaj ib theem puagncig lub Tuamtsev dlaav tsib tshim; theem ntawd sab ntawm npoo aav rua sau kwvyees rau tshim hab nyob nrug cov chaav kws lawv cov phaab ntsaa lub Tuamtsev sis txig. Ntu nruab nraab ntawd moog rua ntawm cov chaav kws cov povthawj nyob, dlaav neeg nkaum tsib tshim puagncig lub Tuamtsev."},{"bible_id":"1726","chapter_code":"EZK.41","verse_code":"EZK.41.12","label":"12","content":"Lub tsev nyob saab nubpoob kws tig tuaj rua ntawm lub Tuamtsev lub tshaav puam, qhov dlaav muaj xyaa caum tshim, qhov ntev muaj cuaj caum tshim hab cov phaab ntsaa tuab tsib tshim."},{"bible_id":"1726","chapter_code":"EZK.41","verse_code":"EZK.41.13","label":"13","content":"Tug txivneej ntawd ntsuag thoob plawg lub Tuamtsev saab nrau, qhov ntev muaj ib puas tshim. Hab saab tom qaab lub Tuamtsev moog rua ntawm lub tsev kws nyob saab nubpoob muaj ib puas tshim;"},{"bible_id":"1726","chapter_code":"EZK.41","verse_code":"EZK.41.14","label":"14","content":"qhov dlaav ntawm hauv ntej lub Tuamtsev saab nubtuaj hab lub tshaav puam muaj ib puas tshim hab."},{"bible_id":"1726","chapter_code":"EZK.41","verse_code":"EZK.41.15","label":"15","content":"Nwg tsua ntsuag lub tsev qhov ntev moog rua saab nubpoob nrug ob tog hauvmum muaj ib puas tshim. Lub qhovrooj kws moog rua huv lub Tuamtsev, Chaav Dlawbhuv hab Chaav kws dlawbhuv kawg nkaus"},{"bible_id":"1726","chapter_code":"EZK.41","verse_code":"EZK.41.16","label":"16","content":"puavleej yog muab txag ntoo xov huv taw ntsaa moog nto plawg rua sau cov qhovrais. Cov qhovrais puavleej muaj dlaim kaw."},{"bible_id":"1726","chapter_code":"EZK.41","verse_code":"EZK.41.17","label":"17","content":"Cov phaab ntsaa saab huv lub Tuamtsev, luas txaug dluab thoob plawg huv taw ntsaa moog rua sau txij nkaus cov qhovrooj,"},{"bible_id":"1726","chapter_code":"EZK.41","verse_code":"EZK.41.18","label":"18","content":"yog txaug ua dluab toovlaaj hab dluab qhelunpees, ib tug quas ib tug thoob plawg saab phaab ntsaa. Ib tug qhelunpees twg muaj ob lub ntsejmuag:"},{"bible_id":"1726","chapter_code":"EZK.41","verse_code":"EZK.41.19","label":"19","content":"Lub ntsejmuag tuabneeg tig rua saab kws muaj tsob toovlaaj, lub ntsejmuag tsuv ntxhuav tig dlua rua lwm saab kws muaj tsob toovlaaj, hab txaug le ntawd thoob plawg cov phaab ntsaa;"},{"bible_id":"1726","chapter_code":"EZK.41","verse_code":"EZK.41.20","label":"20","content":"huv taw ntsaa moog txij nkaus cov qhovrooj."},{"bible_id":"1726","chapter_code":"EZK.41","verse_code":"EZK.41.21","label":"21","content":"Cov ncej qhovrooj ntawm Chaav Dlawbhuv ua plaub faab. Ntawm hauv ntej Chaav kws dlawbhuv kawg nkaus, muaj ib yaam zoo le"},{"bible_id":"1726","chapter_code":"EZK.41","verse_code":"EZK.41.22","label":"22","content":"lub thaaj kws muab ntoo txua, qhov sab muaj peb tshim, hab qhov dlaav muaj ob tshim. Cov ceg, tug taab  hab cov thaiv puavleej yog ntoo. Tug txivneej ntawd has rua kuv tas, \u201cLub rooj nuav yog lub kws txawb rua ntawm Tug TSWV xubndlag.\u201d"},{"bible_id":"1726","chapter_code":"EZK.41","verse_code":"EZK.41.23","label":"23","content":"Muaj dlua ib lub qhovrooj moog rua ntawm Chaav Dlawbhuv hab muaj ib lub moog rua huv Chaav kws dlawbhuv kawg nkaus."},{"bible_id":"1726","chapter_code":"EZK.41","verse_code":"EZK.41.24","label":"24","content":"Ob lub qhovrooj ntawd puavleej muaj ob dlaim txag qhovrooj kws qheb tau rua ob saab."},{"bible_id":"1726","chapter_code":"EZK.41","verse_code":"EZK.41.25","label":"25","content":"Luas txaug tej dluab toovlaaj hab tej dluab qhelunpees rua cov txag qhovrooj ntawm Chaav Dlawbhuv, ib yaam le cov kws luas txaug rua ntawm tej phaab ntsaa. Hab luas muab ntoo lug ntsa ua lub qhovrooj saab nrau."},{"bible_id":"1726","chapter_code":"EZK.41","verse_code":"EZK.41.26","label":"26","content":"Chaav ntawd ob saab phaab ntsaa puavleej muaj qhovrais hab luas txaug tej dluab toovlaaj rua ntawm cov phaab ntsaa."},{"bible_id":"1726","chapter_code":"EZK.42","verse_code":"EZK.42.1","label":"1","content":"Tug txivneej ntawd coj kuv moog rua ntawm lub tshaav puam saab nrau hab coj kuv moog rua huv lub tsev kws nyob saab qaumteb ntawm lub Tuamtsev. Lub tsev ntawd nyob tsi dleb lub tsev kws nyob rua saab nubpoob ntawm lub Tuamtsev."},{"bible_id":"1726","chapter_code":"EZK.42","verse_code":"EZK.42.2","label":"2","content":"Lub tsev nuav qhov ntev muaj ib puas tshim hab qhov dlaav muaj tsib caug tshim."},{"bible_id":"1726","chapter_code":"EZK.42","verse_code":"EZK.42.3","label":"3","content":"Saab kws tig rua ntawm lub Tuamtsev, qhov dlaav ntawm lub tsev ntawd moog rua ntawm lub Tuamtsev muaj neeg nkaum tshim, hab ib saab tig rua ntawm lub tshaav puam saab nrau kws luas muab pobzeb pua lawm. Lub tsev ntawd ua peb tshooj, ib tshooj txuas ib tshooj."},{"bible_id":"1726","chapter_code":"EZK.42","verse_code":"EZK.42.4","label":"4","content":"Lub tsev nuav saab qaumteb muaj ib txujkev tshaab plawg huv, dlaav kaum tshim hab ntev ib puas tshim,  hab muaj qhovrooj moog rua huv tej chaav."},{"bible_id":"1726","chapter_code":"EZK.42","verse_code":"EZK.42.5","label":"5","content":"Cov chaav kws nyob tshooj kawg sau, nqaim dlua cov chaav kws nyob tshooj nruab nraab hab tshooj huv qaab kawg, rua qhov tshooj sau luas tseg qaab khaav dlaav dlua."},{"bible_id":"1726","chapter_code":"EZK.42","verse_code":"EZK.42.6","label":"6","content":"Cov chaav ntawm peb tshooj ntawd puavleej ua sis txuas, yog le ntawd, txhaj tsi muaj ncej txheem ib yaam le cov tsev kws nyob rua huv lub tshaav puam."},{"bible_id":"1726","chapter_code":"EZK.42","verse_code":"EZK.42.7+EZK.42.8","label":"7-8","content":"Lub tsev ntawd tshooj huv qaab saab phaab ntsaa nrau, tog kws muaj cov chaav ntev tsib caug tshim hab tog kws tsi muaj cov chaav los ntev tsib caug tshim hab. Tshooj kawg sau luas kem ua tej chaav thoob plawg lub tsev ntawd."},{"bible_id":"1726","chapter_code":"EZK.42","verse_code":"EZK.42.9+EZK.42.10","label":"9-10","content":"Cov chaav tshooj huv qaab saab phaab ntsaa  tom kawg lub tsev saab nubtuaj muaj ib txujkev moog rua lub tshaav puam saab nrau. Saab qaabteb  ntawm lub Tuamtsev muaj ib lub tsev nyob tsi dleb lub tsev kws nyob rua saab nubpoob ntawm lub Tuamtsev."},{"bible_id":"1726","chapter_code":"EZK.42","verse_code":"EZK.42.11","label":"11","content":"Muaj ib txujkev tshaab plawg huv lub tsev ntawd ib yaam le lub peg saab qaumteb hab. Txujkev ntawd qhov dlaav hab qhov ntev los zoo ib yaam hab puavleej muaj qhovrooj moog rua huv tej chaav ib yaam nkaus."},{"bible_id":"1726","chapter_code":"EZK.42","verse_code":"EZK.42.12","label":"12","content":"Huv qaab cov chaav ntawm lub tsev saab qaabteb muaj ib lub qhovrooj nyob ntawm saab phaab ntsaa saab nubtuaj lug xaus."},{"bible_id":"1726","chapter_code":"EZK.42","verse_code":"EZK.42.13","label":"13","content":"Tug txivneej ntawd has rua kuv tas, \u201cOb lub tsev nuav puavleej dlawbhuv, cov povthawj kws moog cuag tug TSWV nqaa tej khoom fij dlawbhuv lug noj rua huv ob lub tsev nuav. Rua qhov cov chaav ntawd dlawbhuv, cov povthawj txhaj coj tej khoom fij kws dlawbhuv lug tso rua huv: tej qoobloo, tej tsaj theej txhoj dlaws txim lossis ntxuav kev txhum."},{"bible_id":"1726","chapter_code":"EZK.42","verse_code":"EZK.42.14","label":"14","content":"Thaus cov povthawj moog rua huv lub Tuamtsev lawm, yog puab yuav tawm moog rua saab nrau lub tshaav puam, puab yuavtsum muab tej tsho dlawbhuv kws puab naav pehawm tug TSWV hle ca hab hloov dlua khaub dluag, maam le tawm moog rua saab nrau kws muaj tuabneeg.\u201d"},{"bible_id":"1726","chapter_code":"EZK.42","verse_code":"EZK.42.15","label":"15","content":"Thaus tug txivneej ntawd ntsuag lub Tuamtsev saab huv taag lawm, nwg coj kuv ntawm lub roojvaag saab nubtuaj moog rua saab nrau hab ntsuag puagncig lub Tuamtsev saab nrau."},{"bible_id":"1726","chapter_code":"EZK.42","verse_code":"EZK.42.16","label":"16","content":"Nwg nqaa tug paas ntsuag moog ntsuag saab nubtuaj ntawm lub Tuamtsev, muaj tsib puas tshim."},{"bible_id":"1726","chapter_code":"EZK.42","verse_code":"EZK.42.17+EZK.42.18+EZK.42.19","label":"17-19","content":"Ces nwg tsua moog ntsuag saab qaumteb, saab qaabteb hab saab nubpoob, txhua phaab puavleej muaj tsib puas tshim ib yaam nkaus,"},{"bible_id":"1726","chapter_code":"EZK.42","verse_code":"EZK.42.20","label":"20","content":"plaub phaab ntsaa loog ntawd, ib phaab twg ntev tsib puas tshim. Tug ntsaa loog quas qhov kws dlawbhuv hab qhov kws tsi dlawbhuv."},{"bible_id":"1726","chapter_code":"EZK.43","verse_code":"EZK.43.1","label":"1","content":"Tug txivneej ntawd coj kuv moog rua ntawm lub roojvaag kws tig moog rua saab nubtuaj,"},{"bible_id":"1726","chapter_code":"EZK.43","verse_code":"EZK.43.2","label":"2","content":"kuv pum cov Yixalayees tug Vaajtswv tug tshwjchim ci ntsaa ab saab nubtuaj tuaj. Vaajtswv lub suab nrov nroo ntwg ib yaam le dlej havtxwv ndlaas, ces Vaajtswv tug tshwjchim ci ntsaa ab rua lub nplajteb."},{"bible_id":"1726","chapter_code":"EZK.43","verse_code":"EZK.43.3","label":"3","content":"Zaaj ywgtoog nuav zoo ib yaam le zaaj kws kuv pum thaus Vaajtswv rhuav lub nroog Yeluxalees, hab zaaj kws kuv pum nyob ntawm ntug Dlej Khenpales. Ces kuv ca le txhus caug ndlua hab nyo ntshis rua huv aav."},{"bible_id":"1726","chapter_code":"EZK.43","verse_code":"EZK.43.4","label":"4","content":"Tug TSWV tug tshwjchim lug ntawm lub roojvaag saab nubtuaj moog rua huv lub Tuamtsev."},{"bible_id":"1726","chapter_code":"EZK.43","verse_code":"EZK.43.5","label":"5","content":"Tug TSWV tug Ntsujplig lug kaav hlo kuv hab coj kuv moog rua ntawm lub tshaav puam saab huv, kuv pum tug TSWV tug tshwjchim ci ntsaa ab thoob plawg lub Tuamtsev."},{"bible_id":"1726","chapter_code":"EZK.43","verse_code":"EZK.43.6","label":"6","content":"Tug txivneej ntawd sawv ntawm kuv ib saab, ces kuv nov tug TSWV has lug huv lub Tuamtsev tuaj rua kuv tas,"},{"bible_id":"1726","chapter_code":"EZK.43","verse_code":"EZK.43.7","label":"7","content":"\u201cTub noobneej, ntawm nuav yog kuv lub zwmtxwv. Kuv yuav nrug cov Yixalayees nyob hab kaav puab moog ibtxhis le, tsi has cov Yixalayees lossis puab cov vaajntxwv yuav tsi moog pe lwm tsaav tuabneeg tej vaajtswv hab tsi nyob ze puab tej vaajntxwv tej cev tuag,  ua rua kuv lub npe Dlawbhuv raug txobthuam;"},{"bible_id":"1726","chapter_code":"EZK.43","verse_code":"EZK.43.8","label":"8","content":"Cov vaajntxwv ntawd ua puab lub loog, tej qhovrooj, tej paws rooj hab tej ncej qhovrooj, ncaaj kuv lub Tuamtsev tej paws rooj hab tej ncej qhovrooj, tsuas yog muaj tuab saab phaab ntsaa quas puab hab kuv nkaus xwb. Puab ua rua kuv lub npe kws Dlawbhuv raug txobthuam; vim tej kev phem kev qas kws puab ua; kuv chim, kuv txhaj ua rua puab puamtsuaj taag."},{"bible_id":"1726","chapter_code":"EZK.43","verse_code":"EZK.43.9","label":"9","content":"Txij nuav moog puab yuavtsum tseg tsi xob pe lwm tsaav tuabneeg tej vaajtswv hab tshem puab cov vaajntxwv tej cev tuag  kuas dleb ntawm kuv. Yog puab ua le ntawd, kuv yuav nrug puab nyob moog ibtxhis.\u201d"},{"bible_id":"1726","chapter_code":"EZK.43","verse_code":"EZK.43.10","label":"10","content":"Tug TSWV has rua kuv tas, \u201cTub noobneej, koj ca le qha tug qauv ua lub Tuamtsev nuav rua cov Yixalayees, kuas puab txaajmuag rua tej kev txhum kws puab tau ua lawm."},{"bible_id":"1726","chapter_code":"EZK.43","verse_code":"EZK.43.11","label":"11","content":"Yog puab paub txaajmuag rua tej kws puab tau ua taag lug lawm, koj maam le qha tug qauv kws ua lub Tuamtsev rua puab paub: dlaim dluab tsev, txujkev lug hab txujkev tawm, lub cheeb tsev, txhua yaam kws ua lub Tuamtsev, tej kevcai hab kev tswjfwm huv tuabsi. Koj ca le sau txhua yaam nuav qha rua puab kuas paub has tas yuav ua le caag txhaj npaaj tau hab ua tau lawv le tug qauv hab tej kevcai."},{"bible_id":"1726","chapter_code":"EZK.43","verse_code":"EZK.43.12","label":"12","content":"Ntawm nuav yog lub Tuamtsev txuj kevcai: puagncig lub Tuamtsev moog rua sau tej pov roob, puavleej yog qhov chaw dlawbhuv.\u201d"},{"bible_id":"1726","chapter_code":"EZK.43","verse_code":"EZK.43.13","label":"13","content":"Ntawm nuav yog ntsuag lub thaaj, yog siv tuab tug paas kws ntsuag lub Tuamtsev. Lub thaaj ntawd tug taw puagncig sab ib tshim hab dlaav ib tshim, hab puab ib dlaim ua tug ntug lawv tug taw sab ib dlus."},{"bible_id":"1726","chapter_code":"EZK.43","verse_code":"EZK.43.14","label":"14","content":"Txij ntawm tug taw huv aav moog rua sau ntu miv, sab ob tshim, dlaav ib tshim; txij ntawm ntu miv moog rua sau ntu luj, sab plaub tshim hab dlaav ib tshim."},{"bible_id":"1726","chapter_code":"EZK.43","verse_code":"EZK.43.15","label":"15","content":"Lub thaaj theem kawg sau sab plaub tshim, lub ncauj nthuav hab muaj plaub tug kub nyob ntawm plaub ceg kaum."},{"bible_id":"1726","chapter_code":"EZK.43","verse_code":"EZK.43.16","label":"16","content":"Lub thaaj ua plaub faab, ib faab twg muaj kaum ob tshim."},{"bible_id":"1726","chapter_code":"EZK.43","verse_code":"EZK.43.17","label":"17","content":"Lub npoo thaaj qhov luj nthuav ua plaub faab, ib faab twg muaj kaum plaub tshim hab tug puab npoo dlaav ib dlus, (tug npoo thaaj dlaav ib tshim,) tug ntaiv nyob rua saab nubtuaj."},{"bible_id":"1726","chapter_code":"EZK.43","verse_code":"EZK.43.18","label":"18","content":"Tug TSWV kws kaav ib puas tsaav yaam has rua kuv tas, \u201cTub noobneej, koj ca le noog tej lug kws kuv has. Thaus ua tau lub thaaj lawm, koj ca le tua tsaj hlawv fij rua sau hab muab cov ntshaav nchus rua sau ua kevcai fij lub thaaj."},{"bible_id":"1726","chapter_code":"EZK.43","verse_code":"EZK.43.19","label":"19","content":"Cov povthawj xeem Levis kws yog Xadaus caajceg txhaj yog cov kws tuaj cuag tau kuv hab fij khoom rua kuv. Kuv yog tug TSWV kws kaav ib puas tsaav yaam has le ntawd. Koj muab ib tug ntsuag nyuj rua puab tua fij dlaws txim."},{"bible_id":"1726","chapter_code":"EZK.43","verse_code":"EZK.43.20","label":"20","content":"Koj muab ib cov ntshaav moog nchus rua plaub tug kub sau plaub ceg kaum thaaj hab thoob plawg lub npoo thaaj. Qhov kws koj ua le nuav, yog ua kevcai ntxuav kuas lub thaaj dlawbhuv."},{"bible_id":"1726","chapter_code":"EZK.43","verse_code":"EZK.43.21","label":"21","content":"Koj muab tug nyuj kws tua fij dlaws txim coj moog hlawv fij rua ntawm lub Tuamtsev saab nrau."},{"bible_id":"1726","chapter_code":"EZK.43","verse_code":"EZK.43.22","label":"22","content":"Nub tom qaab koj muab ib tug laug tshis kws tsi muaj ib qhov phem le coj lug tua fij dlaws txim hab koj muab cov ntshaav nchus rua sau lub thaaj ua kevcai ntxuav ib yaam le koj muab cov ntshaav nyuj ua lawm."},{"bible_id":"1726","chapter_code":"EZK.43","verse_code":"EZK.43.23","label":"23","content":"Thaus kws koj ua kevcai ntxuav le ntawd taag lawm, koj muab ib tug ntsuag nyuj hab ib tug thaav yaaj kws tsi muaj ib qhov phem le"},{"bible_id":"1726","chapter_code":"EZK.43","verse_code":"EZK.43.24","label":"24","content":"coj lug rua kuv. Cov povthawj yuav muab ntsev nphoo rua ob tug tsaj ntawd hab muab tua hlawv fij rua kuv."},{"bible_id":"1726","chapter_code":"EZK.43","verse_code":"EZK.43.25","label":"25","content":"Xyaa nub ntawd, ib nub twg koj yuavtsum muab ib tug thaav tshis, ib tug ntsuag nyuj hab ib tug thaav yaaj kws tsi muaj ib qhov phem le lug tua ua khoom fij dlaws txim kuas txwm xyaa nub."},{"bible_id":"1726","chapter_code":"EZK.43","verse_code":"EZK.43.26","label":"26","content":"Xyaa nub ntawd cov povthawj ua kevcai ntxuav lub thaaj kuas tav."},{"bible_id":"1726","chapter_code":"EZK.43","verse_code":"EZK.43.27","label":"27","content":"Thaus dlhau xyaa nub ntawd lawm, nub yim, cov povthawj txawm pib fij khoom rua sau lub thaaj, hlawv khoom theej txhoj hab fij khoom ua kev sis raug zoo. Ces kuv yuav txaus sab rua mej suavdlawg. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.44","verse_code":"EZK.44.1","label":"1","content":"Tug txivneej ntawd coj kuv moog rua ntawm lub roojvaag saab nrau kws nyob ntawm lub Tuamtsev saab nubtuaj. Lub roojvaag ntawd luas muab kaw lawm,"},{"bible_id":"1726","chapter_code":"EZK.44","verse_code":"EZK.44.2","label":"2","content":"hab tug TSWV has rua kuv tas, \u201cLub roojvaag nuav yuav kaw hab tsi qheb. Tsi pub leejtwg qheb hab moog lub roojvaag nuav le, rua qhov tug TSWV kws yog cov Yixalayees tug Vaajtswv tau moog lub roojvaag nuav lawm. Lub roojvaag nuav yuav kaw moog le."},{"bible_id":"1726","chapter_code":"EZK.44","verse_code":"EZK.44.3","label":"3","content":"Tsuas yog tug vaajntxwv txhaj moog tau qhov ntawd hab noj tau tej zaub mov dlawbhuv ntawm kuv lub rooj. Nwg lug hab tawm ntawm lub roojvaag nuav moog xwb.\u201d"},{"bible_id":"1726","chapter_code":"EZK.44","verse_code":"EZK.44.4","label":"4","content":"Ces tug txivneej ntawd coj kuv ntawm lub roojvaag saab qaumteb moog rua ntawm hauv ntej lub Tuamtsev. Thaus kuv tsaa qhovmuag saib, kuv pum tug TSWV tug tshwjchim ci ntsaa ab thoob plawg tug TSWV lub Tuamtsev. Kuv txhus caug ndlua hab nyo taubhau ti nkaus huv aav,"},{"bible_id":"1726","chapter_code":"EZK.44","verse_code":"EZK.44.5","label":"5","content":"tug TSWV has rua kuv tas, \u201cTub noobneej, koj ua tuab zoo noog tej kws koj nov hab ua tuab zoo saib tej kws koj pum. Kuv yuav qha tej kevcai siv lub Tuamtsev rua koj. Koj ncu ntsoov has tas, leejtwg txhaj moog tau rua huv lub Tuamtsev hab tawm rov lug, hab leejtwg moog tsi tau rua huv lub Tuamtsev."},{"bible_id":"1726","chapter_code":"EZK.44","verse_code":"EZK.44.6","label":"6","content":"\u201cKoj ca le has rua cov Yixalayees kws yog tuabneeg ntxeev sab has tas, kuv yog tug TSWV kws kaav ib puas tsaav yaam, kuv yuav tsi ca mej ua kev phem kev qas ntxiv lawm."},{"bible_id":"1726","chapter_code":"EZK.44","verse_code":"EZK.44.7","label":"7","content":"Puab tau ua tsi huv rua kuv lub Tuamtsev, vim puab ca cov tuabneeg txawv tebchaws kws tsi ua kevcai txav hab tsi noog kuv lug, moog rua huv kuv lub Tuamtsev thaus mej taabtom muab tej roj hab tej ntshaav tsaj fij rua kuv. Kuv tsaav tuabneeg tau rhuav qhov kws kuv nrug puab sis coglug lawm, vim tej kev phem kev qas kws puab tau ua taag lug."},{"bible_id":"1726","chapter_code":"EZK.44","verse_code":"EZK.44.8","label":"8","content":"Puab tsi ua cov saib hab tu tej khoom dlawbhuv huv kuv lub Tuamtsev, puab ca cov tuabneeg txawv tebchaws ua teg num ntawd."},{"bible_id":"1726","chapter_code":"EZK.44","verse_code":"EZK.44.9","label":"9","content":"\u201cKuv yog tug TSWV kws kaav ib puas tsaav yaam has tas, tsi pub ib tug tuabneeg txawv tebchaws kws tsi tau ua kevcai txav hab tsi noog kuv tej lug, moog rua huv kuv lub Tuamtsev. Txawm yog cov tuabneeg txawv tebchaws kws ibtxwm nrug cov Yixalayees nyob los tsi pub moog rua huv le.\u201d"},{"bible_id":"1726","chapter_code":"EZK.44","verse_code":"EZK.44.10","label":"10","content":"Tug TSWV has rua kuv tas: \u201cKuv yuav rau txim rua cov Levis kws nrug cov Yixalayees yuam kev ua txhum, tso kuv tseg hab moog pe mlom lawm."},{"bible_id":"1726","chapter_code":"EZK.44","verse_code":"EZK.44.11","label":"11","content":"Tsimnyog puab ua kuv teg num huv kuv lub Tuamtsev, zuv tej roojvaag, tu lub Tuamtsev, tua tej tsaj kws cov tuabneeg coj tuaj tua hlawv ua khoom fij theej txhoj, hab paab tej tuabneeg suavdlawg."},{"bible_id":"1726","chapter_code":"EZK.44","verse_code":"EZK.44.12","label":"12","content":"Tabsis vim puab coj cov Yixalayees moog pe mlom, qhov kws puab ua le ntawd, txhaj ua rua cov Yixalayees poob rua txujkev txhum. Kuv yog tug TSWV kws kaav ib puas tsaav yaam, kuv coglug has tas, kuv yuav rau txim rua puab."},{"bible_id":"1726","chapter_code":"EZK.44","verse_code":"EZK.44.13","label":"13","content":"Tsi pub puab ua cov povthawj kws ua kuv teg num lossis moog ze tej khoom dlawbhuv lossis moog rua huv Chaav kws dlawbhuv kawg nkaus. Vim puab ua kev phem kev qas, kuv txhaj rau txim rua puab."},{"bible_id":"1726","chapter_code":"EZK.44","verse_code":"EZK.44.14","label":"14","content":"Kuv yuav tsaa puab ua cov zuv lub Tuamtsev, cov hu nkauj hab saib lwm yaam num huv lub Tuamtsev.\u201d"},{"bible_id":"1726","chapter_code":"EZK.44","verse_code":"EZK.44.15","label":"15","content":"Tug TSWV kws kaav ib puas tsaav yaam has tas, \u201cThaus cov Yixalayees tso kuv tseg, cov povthawj xeem Levis kws yog Xadaus caajceg, tseem muab sab npuab kuv hab ua kuv teg num huv kuv lub Tuamtsev. Nwgnuav puab txhaj yog cov kws lug cuag tau kuv hab ua kuv teg num kws yog muab roj hab ntshaav tsaj fij rua kuv."},{"bible_id":"1726","chapter_code":"EZK.44","verse_code":"EZK.44.16","label":"16","content":"Puab cov ntawd txhaj le moog tau rua huv kuv lub Tuamtsev, fij khoom rua sau lub thaaj hab ua cov coj kev pehawm Vaajtswv huv lub Tuamtsev."},{"bible_id":"1726","chapter_code":"EZK.44","verse_code":"EZK.44.17","label":"17","content":"Thaus puab lug ntawm lub roojvaag lug rua huv chaav kws nyob huv lub Tuamtsev, puab yuavtsum naav tej tsoog tsho ntaub maag. Tsi xob naav tej tsoog tsho ntaub plaub yaaj, thaus puab lug ua num chaav huv lossis huv lub Tuamtsev."},{"bible_id":"1726","chapter_code":"EZK.44","verse_code":"EZK.44.18","label":"18","content":"Puab naav rig ntaub maag tuab lu, hab muab ib pluaj ntaub maag paav taubhau, tabsis tsi xob naav tej yaam kws ua rua puab nto fws."},{"bible_id":"1726","chapter_code":"EZK.44","verse_code":"EZK.44.19","label":"19","content":"Ua ntej puab tawm moog rua ntawm lub tshaav puam saab nrau kws cov tuabneeg nyob, puab yuavtsum hloov cov khaub dluag kws puab naav ua num ca rua huv cov chaav kws Dlawbhuv tsaiv, puab maam le naav tej khaub dluag kws puab ibtxwm naav, txhaj tsi ua rua tej tuabneeg raug mob."},{"bible_id":"1726","chapter_code":"EZK.44","verse_code":"EZK.44.20","label":"20","content":"\u201cTsi pub cov povthawj chais puab tej plaubhau kuas dlu lug lossis tseg puab tej plaubhau kuas ntev dlhau, tabsis yuavtsum txav kuas zoo saib."},{"bible_id":"1726","chapter_code":"EZK.44","verse_code":"EZK.44.21","label":"21","content":"Tsi pub cov povthawj haus cawv txiv maab ua ntej puab moog rua chaav kws nyob saab huv."},{"bible_id":"1726","chapter_code":"EZK.44","verse_code":"EZK.44.22","label":"22","content":"Tsi pub cov povthawj yuav puj nrauj, tsuas pub yuav tug nkaujxwb kws yog tuabneeg Yixalayees lossis tug puj ntsuag kws tug quasyawg yog povthawj xwb."},{"bible_id":"1726","chapter_code":"EZK.44","verse_code":"EZK.44.23","label":"23","content":"\u201cCov povthawj yuavtsum qha kuas kuv tsaav tuabneeg paub yaam kws dlawbhuv hab yaam kws tsi dlawbhuv, hab kuas paub yaam huv hab yaam kws tsi huv."},{"bible_id":"1726","chapter_code":"EZK.44","verse_code":"EZK.44.24","label":"24","content":"Thaus muaj plaub ntug, cov povthawj yog cov txav txim lawv le kuv tej kevcai. Puab yuav ceev tej rooj noj rooj haus lawv le kuv tej kevcai, kev tswjfwm hab ceev nub Xanpataus ua nub tseemceeb."},{"bible_id":"1726","chapter_code":"EZK.44","verse_code":"EZK.44.25","label":"25","content":"\u201cTsi pub cov povthawj moog kov tug tuabneeg tuag kws yuav ua rua puab tsi huv, puab tsuas kov tau tug kws yog puab nam puab txiv, puab cov mivnyuas lossis puab tug tijlaug, tug kwv lossis tug muam kws tseem tsi tau yuav quasyawg xwb."},{"bible_id":"1726","chapter_code":"EZK.44","verse_code":"EZK.44.26","label":"26","content":"Tom qaab kws tug ntawd ua kevcai ntxuav kuas huv lawm, nwg yuav tau tog xyaa nub,"},{"bible_id":"1726","chapter_code":"EZK.44","verse_code":"EZK.44.27","label":"27","content":"nwg maam le moog rua chaav kws nyob huv lub Tuamtsev hab fij khoom ua kevcai ntxuav kuas huv, nwg txhaj rov moog ua tau num nyob huv lub Tuamtsev. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.44","verse_code":"EZK.44.28","label":"28","content":"\u201cCov povthawj kev noj haus yog cov Yixalayees muab lawv le kuv tau has tseg lawm. Cov povthawj tsi muaj laj tsi muaj teb ua puab tug. Kuv yog tug kws yug puab."},{"bible_id":"1726","chapter_code":"EZK.44","verse_code":"EZK.44.29","label":"29","content":"Tej khoom fij kws yog qoobloo, tej tsaj kws coj tuaj theej txhoj hab tej tsaj kws coj tuaj fij dlaws txim, puavleej yog muab ua zaub mov rua cov povthawj. Cov povthawj tau txhua yaam kws cov Yixalayees coj tuaj rua kuv ua puab tug."},{"bible_id":"1726","chapter_code":"EZK.44","verse_code":"EZK.44.30","label":"30","content":"Txhua yaam qoobloo kws mej sau tau, mej muab thawj kawm kws zoo tshaaj ntawm thawj phaum kws mej sau tau hab txhua yaam kws mej coj tuaj fij rua kuv yog cov povthawj tug. Txhua zag kws mej cub ncuav, mej muab thawj lub rua cov povthawj, kuv txhaj foom koob moov rua mej tsev tuabneeg."},{"bible_id":"1726","chapter_code":"EZK.44","verse_code":"EZK.44.31","label":"31","content":"Cov povthawj yuavtsum tsi xob noj tej noog lossis tej tsaj kws nwg tuag nwg lossis tej tsaj kws lwm tug tsaj tum tuag hlo le.\u201d"},{"bible_id":"1726","chapter_code":"EZK.45","verse_code":"EZK.45.1","label":"1","content":"Thaus mej muab lub tebchaws faib rua txhua xeem, mej yuavtsum tshwj ib thaaj aav huv lub tebchaws rua tug TSWV ua qhov chaw dlawbhuv. Qhov ntev muaj neeg nkaum tsib txheeb tshim hab qhov dlaav muaj neeg nkaum txheeb tshim."},{"bible_id":"1726","chapter_code":"EZK.45","verse_code":"EZK.45.2","label":"2","content":"Thaaj aav kws ca ua lub Tuamtsev ua xwmfaab xwmmeem, ib phaab twg muaj tsib puas tshim. Hab txhua phaab yuavtsum tseg aav seem tsib caug tshim rua saab nrau."},{"bible_id":"1726","chapter_code":"EZK.45","verse_code":"EZK.45.3","label":"3","content":"Ib nraab ntawm thaaj aav ntawd, muab neeg nkaum tsib txheeb tshim ntev hab kaum txheeb tshim dlaav, ca ua lub Tuamtsev kws yog qhov chaw dlawbhuv kawg nkaus."},{"bible_id":"1726","chapter_code":"EZK.45","verse_code":"EZK.45.4","label":"4","content":"Thaaj aav ntawd yog thaaj kws dlawbhuv huv lub tebchaws, hab yog thaaj kws tseg ca rua cov povthawj kws ua tug TSWV teg num huv lub Tuamtsev. Thaaj aav ntawd ca ua tsev rua cov povthawj nyob hab ua lub Tuamtsev."},{"bible_id":"1726","chapter_code":"EZK.45","verse_code":"EZK.45.5","label":"5","content":"Ib nraab ntawm thaaj aav ntawd yog ca ua tsev rua cov Levis kws ua num huv lub Tuamtsev. Puab ua vaaj ua tsev nyob huv thaaj aav ntawd."},{"bible_id":"1726","chapter_code":"EZK.45","verse_code":"EZK.45.6","label":"6","content":"Mej muab thaaj aav saab nrau kws nyob npuab thaaj chaw dlawbhuv, qhov ntev muaj neeg nkaum tsib txheeb tshim, hab qhov dlaav muaj tsib txheeb tshim ua cov Yixalayees tug."},{"bible_id":"1726","chapter_code":"EZK.45","verse_code":"EZK.45.7","label":"7","content":"Mej tshwj ib thaaj aav rua tug Vaajntxwv kws kaav lub tebchaws. Thaaj aav ntawd txij ndlua ntawm thaaj chaw Dlawbhuv saab nubpoob moog txug rua ntug Havtxwv Meditelanees; hab saab nubtuaj moog rua tug nrimteb kawg. Thaaj aav ntawd qhov ntev mas ntev ib yaam le cov Yixalayees lub tebchaws tug nrimteb saab nubtuaj moog rua saab nubpoob."},{"bible_id":"1726","chapter_code":"EZK.45","verse_code":"EZK.45.8","label":"8","content":"Thaaj aav ntawd yog tug Vaajntxwv kws kaav tebchaws kws nyob rua huv lub tebchaws Yixalayees tug, nwg txhaj tsi txeeb tej aav kws tseg ua cov Yixalayees tug."},{"bible_id":"1726","chapter_code":"EZK.45","verse_code":"EZK.45.9","label":"9","content":"Tug TSWV kws kaav ib puas tsaav yaam has tas, \u201cMej cov numtswv kws kaav cov Yixalayees tau ua txhum ntev lug lawm! Mej ca le tseg tsi xob quab yuam hab tsimtxom cov pejxeem. Ca le ua qhov ncaaj hab ua qhov tseeb. Mej tsi xob ntab kuv cov tuabneeg tawm huv puab lub tebchaws moog ntxiv lawm. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.45","verse_code":"EZK.45.10","label":"10","content":"\u201cMej yuavtsum siv lub efas hab lub npaj kws tsi ntxo luas:"},{"bible_id":"1726","chapter_code":"EZK.45","verse_code":"EZK.45.11","label":"11","content":"\u201cLub efas kws luj tej yaam qhuav yuavtsum sis luag le lub npaj kws luj tej yaam ua kua, ib efas muaj ib feem ntawm ib humes, hab ib npaj los muaj ib feem ntawm ib humes."},{"bible_id":"1726","chapter_code":"EZK.45","verse_code":"EZK.45.12","label":"12","content":"\u201cQhov kws mej luj yog le nuav: Neeg nkaum Kelas muaj ib sekees  Rau caum Sekees muaj ib minas."},{"bible_id":"1726","chapter_code":"EZK.45","verse_code":"EZK.45.13+EZK.45.14+EZK.45.15","label":"13-15","content":"\u201cNtawm nuav yog has txug kev fij khoom kws mej yuav tau fij: moov nplej rau efas twg mej muab ib efas; pobkws: rau efas twg mej muab ib efas; Roj txiv ntoo: kaum npaj twg mej muab ib npaj; (mej yuavtsum siv lub npaj lug luj: kaum npaj muaj ib humes, ib humes hab ib kelas sis npaug). Yaaj: Mej cov Yixalayees, yog leejtwg muaj ob puas tug yaaj, muab ib tug tuaj fij. \u201cMej yuav tau coj tej qoobloo tuaj fij, tej tsaj kws hlawv fij taagnrho, hab tej tsaj kws fij ua kev sis raug zoo, kuv txhaj yuav zaam mej lub txim. Kuv yog tug TSWV kws kaav ib puas tsaav yaam has le ntawd."},{"bible_id":"1726","chapter_code":"EZK.45","verse_code":"EZK.45.16","label":"16","content":"\u201cTaagnrho cov tuabneeg kws nyob huv lub tebchaws yuavtsum coj  tej khoom fij tuaj rua tug vaajntxwv kws kaav cov Yixalayees."},{"bible_id":"1726","chapter_code":"EZK.45","verse_code":"EZK.45.17","label":"17","content":"Tug vaajntxwv teg num yog muab tej tsaj kws tua hlawv fij taagnrho, tej qoobloo, hab muab tej cawv txiv maab, fij ua khoom theej txhoj rua cov Yixalayees thaus ua Kevcai Hli Xab, Nub Xanpataus hab lwm yaam kevcai. Nwg yog tug muab tej tsaj fij taagnrho dlaws txim, fij tej qoobloo, tej tsaj kws hlawv fij taagnrho hab tej khoom kws fij ua kev sis raug zoo, kuv txhaj tshem cov Yixalayees tej kev txhum.\u201d"},{"bible_id":"1726","chapter_code":"EZK.45","verse_code":"EZK.45.18","label":"18","content":"Tug TSWV kws kaav ib puas tsaav yaam has tas, \u201cLub ib hlis ntuj nub xab ib, koj yuavtsum muab ib tug ntsuag nyuj kws tsi muaj ib qhov phem le tuaj tua ua khoom fij ntxuav lub Tuamtsev."},{"bible_id":"1726","chapter_code":"EZK.45","verse_code":"EZK.45.19","label":"19","content":"Tug povthawj yuav muab ib cov ntshaav ntawm tug tsaj kws tua fij dlaws txim coj moog pleev rua lub Tuamtsev ob tug ncej qhovrooj, plaub ceg kaum thaaj hab cov ncej roojvaag kws moog rua chaav saab huv."},{"bible_id":"1726","chapter_code":"EZK.45","verse_code":"EZK.45.20","label":"20","content":"Lub ib hlis ntuj nub xab xyaa, koj ua ib yaam nkaus le kws koj ua nub xab ib, nyob tsaam muaj tej tug yuam kev ua txhum lossis tsi quavntsej nwg tej kev txhum. Koj txhaj le ntxuav tau lub Tuamtsev kuas huv."},{"bible_id":"1726","chapter_code":"EZK.45","verse_code":"EZK.45.21","label":"21","content":"\u201cLub ib hlis ntuj nub kaum plaub, mej yuavtsum pib ua Kevcai Hlaa Dlhau. Xyaa nub ntawd mej noj tej ncuav kws tsi xyaw keeb xwb."},{"bible_id":"1726","chapter_code":"EZK.45","verse_code":"EZK.45.22","label":"22","content":"Thawj nub tug vaajntxwv yuavtsum muab ib tug ntsuag nyuj tua fij dlaws nwg hab cov pejxeem suavdlawg lub txim."},{"bible_id":"1726","chapter_code":"EZK.45","verse_code":"EZK.45.23","label":"23","content":"Xyaa nub kws ua Kevcai ntawd, ib nub twg tug vaajntxwv yuavtsum fij ib tug ntsuag nyuj hab ib tug laug yaaj kws tsi muaj ib qhov phem le, hlawv taagnrho fij rua tug TSWV. Hab xyaa nub ntawd ib nub twg nwg muab ib tug laug tshis tua fij dlaws txim."},{"bible_id":"1726","chapter_code":"EZK.45","verse_code":"EZK.45.24","label":"24","content":"Nwg muab ib efas moov nplej fij nrug ib tug nyuj, ib efas moov nplej fij nrug ib tug yaaj hab ib efas moov nplej twg xyaw peb fwj roj txiv ntoo."},{"bible_id":"1726","chapter_code":"EZK.45","verse_code":"EZK.45.25","label":"25","content":"\u201cLub xyaa hlis ntuj nub kaum tsib kws pib ua Kevcai nyob Tsev Pheebsuab, tug vaajntxwv yuavtsum fij tej tsaj kws muab hlawv taagnrho, tej tsaj kws hlawv fij dlaws txim, tej qoobloo hab tej roj txiv ntoo ib yaam le ua Kevcai Hlaa Dlhau.\u201d"},{"bible_id":"1726","chapter_code":"EZK.46","verse_code":"EZK.46.1","label":"1","content":"Tug TSWV kws kaav ib puas tsaav yaam has tas, \u201cRau nub kws ua num ntawd, yuavtsum muab lub roojvaag saab nubtuaj kws moog rua chaav saab huv kaw, tabsis qheb nub Xanpataus hab nub kws ua Kevcai Hli Xab."},{"bible_id":"1726","chapter_code":"EZK.46","verse_code":"EZK.46.2","label":"2","content":"Tug vaajntxwv kws kaav lub tebchaws yuav moog ntawm lub tshaav puam saab nrau moog rua ntawm lub roojvaag hab sawv ntawm ib saab tug ncej roojvaag thaus kws cov povthawj muab tej khoom hlawv fij taagnrho hab fij tej khoom ua kev sis raug zoo. Nwg yuav pehawm tug TSWV nyob qhov ntawd hab tawm rov lug rua saab nrau. Lub roojvaag ntawd tsi xob kaw moog txug thaus tsaus ntuj."},{"bible_id":"1726","chapter_code":"EZK.46","verse_code":"EZK.46.3","label":"3","content":"Txhua nub Xanpataus hab txhua lub Kevcai Hli Xab, cov pejxeem suavdlawg tuaj txhus caug pehawm tug TSWV ntawm lub roojvaag."},{"bible_id":"1726","chapter_code":"EZK.46","verse_code":"EZK.46.4","label":"4","content":"Nub Xanpataus tug vaajntxwv yuavtsum coj rau tug mivnyuas yaaj hab ib tug laug yaaj kws tsi muaj ib qhov phem le tuaj hlawv fij taagnrho rua tug TSWV."},{"bible_id":"1726","chapter_code":"EZK.46","verse_code":"EZK.46.5","label":"5","content":"Txhua zag kws fij ib tug laug yaaj twg, nwg muab ib efas moov nplej fij nrug hab ib tug mivnyuas yaaj twg, nwg muab moov nplej ntau npaum le caag fij nrug los tau, tabsis ib efas moov nplej twg muab peb fwj roj txiv ntoo xyaw."},{"bible_id":"1726","chapter_code":"EZK.46","verse_code":"EZK.46.6","label":"6","content":"Thaus txug nub ua Kevcai Hli Xab, tug vaajntxwv muab ib tug ntsuag nyuj, rau tug mivnyuas yaaj hab ib tug laug yaaj kws tsi muaj ib qhov phem le tuaj tua fij."},{"bible_id":"1726","chapter_code":"EZK.46","verse_code":"EZK.46.7","label":"7","content":"Txhua zag kws vaajntxwv fij tug ntsuag nyuj hab tug laug yaaj, nwg muab ib efas moov nplej fij nrug hab fij ib tug mivnyuas yaaj twg nwg muab moov nplej ntau npaum le caag fij nrug los tau, tabsis ib efas moov nplej twg muab peb fwj roj txiv ntoo xyaw."},{"bible_id":"1726","chapter_code":"EZK.46","verse_code":"EZK.46.8","label":"8","content":"Tug vaajntxwv lug lub roojvaag twg lug, ces nwg tawm lub roojvaag ntawd rov qaab xwb."},{"bible_id":"1726","chapter_code":"EZK.46","verse_code":"EZK.46.9","label":"9","content":"\u201cTxhua zag kws ua Kevcai cov pejxeem tuaj pehawm tug TSWV, cov kws tuaj ntawm lub roojvaag saab qaumteb tuaj, thaus rov qaab yuavtsum tawm lub roojvaag saab qaabteb moog, hab cov kws tuaj ntawm lub roojvaag saab qaabteb tuaj, thaus rov qaab yuavtsum tawm lub roojvaag saab qaumteb moog. Tsi pub leejtwg tawm lub roojvaag kws nwg tuaj rov qaab."},{"bible_id":"1726","chapter_code":"EZK.46","verse_code":"EZK.46.10","label":"10","content":"Tug vaajntxwv yuavtsum tuaj thaus cov pejxeem tuaj hab rov qaab thaus cov pejxeem rov."},{"bible_id":"1726","chapter_code":"EZK.46","verse_code":"EZK.46.11","label":"11","content":"Nub ua Kevcai hab ua rooj noj haus lawv le teem ca, puab muab ib efas moov nplej fij nrug ib tug ntsuag nyuj lossis tug laug yaaj, cov mivnyuas yaaj, puab yuav muab moov nplej ntau npaum le caag los tau, tabsis ib efas moov nplej twg muab peb fwj roj txiv ntoo xyaw."},{"bible_id":"1726","chapter_code":"EZK.46","verse_code":"EZK.46.12","label":"12","content":"\u201cThaus tug vaajntxwv xaav fij khoom tshwjxeeb rua tug TSWV, tsi has tej khoom kws muab hlawv fij taagnrho lossis fij ua kev sis raug zoo, yuavtsum qheb lub roojvaag saab nubtuaj kws moog rua chaav saab huv rua nwg moog. Nwg muab khoom fij ib yaam le nwg fij nub Xanpataus, thaus nwg tawm lug lawm yuavtsum kaw lub roojvaag.\u201d"},{"bible_id":"1726","chapter_code":"EZK.46","verse_code":"EZK.46.13","label":"13","content":"Tug TSWV has tas, \u201cTxhua taagkig sawv ntxuv yuavtsum muab ib tug mivnyuas yaaj noobnyoog ib xyoos kws tsi muaj ib qhov phem le coj lug tua hlawv taagnrho fij rua tug TSWV. Yuavtsum naj nub ua le nuav."},{"bible_id":"1726","chapter_code":"EZK.46","verse_code":"EZK.46.14","label":"14","content":"Txhua taagkig twg yuavtsum muab ib feem rau ntawm ib efas moov nplej xyaw ib fwj roj txiv ntoo coj moog fij. Txuj kevcai fij khoom rua tug TSWV nuav, yuavtsum coj moog ibtxhis le."},{"bible_id":"1726","chapter_code":"EZK.46","verse_code":"EZK.46.15","label":"15","content":"Tug mivnyuas yaaj, cov moov nplej hab cov roj txiv ntoo yuavtsum coj moog fij rua tug TSWV txhua taagkig moog ibtxhis le.\u201d"},{"bible_id":"1726","chapter_code":"EZK.46","verse_code":"EZK.46.16","label":"16","content":"Tug TSWV kws kaav ib puas tsaav yaam has tas: \u201cYog tug vaajntxwv kws kaav tebchaws faib nwg tej laj tej teb rua nwg cov tub ib tug, ces thaaj aav ntawd yuav yog tug tub ntawd hab cov xeebntxwv tug moog le."},{"bible_id":"1726","chapter_code":"EZK.46","verse_code":"EZK.46.17","label":"17","content":"Tabsis vaajntxwv muab nwg ib thaaj aav faib rua nwg ib tug tubkhai, ces thaus txug Xyoo Tso  thaaj aav ntawd yeej yog vaajntxwv tug, tsuas yog vaajntxwv hab nwg cov tub txhaj yog tswv aav moog le."},{"bible_id":"1726","chapter_code":"EZK.46","verse_code":"EZK.46.18","label":"18","content":"Vaajntxwv tsi xob txeeb cov pejxeem tej laj teb lug ua nwg tug. Nwg tsuas muab tau tej aav kws yog nwg tug lawm pub rua nwg cov tub xwb, nwg tsi xob quab yuam kuv tsaav tuabneeg hab txeeb puab tej laj teb.\u201d"},{"bible_id":"1726","chapter_code":"EZK.46","verse_code":"EZK.46.19","label":"19","content":"Ces tug txivneej ntawd coj kuv moog rua ntawm lub roojvaag kws tig moog rua cov chaav saab qaumteb kws ze lub roojvaag saab qaabteb ntawm chaav saab huv. Cov chaav dlawbhuv nuav yog ca rua cov povthawj nyob. Nwg qha ib chaav ntawm cov chaav kws nyob saab nubpoob rua kuv"},{"bible_id":"1726","chapter_code":"EZK.46","verse_code":"EZK.46.20","label":"20","content":"has tas, \u201cNtawm nuav yog chaav kws cov povthawj hau cov nqaj kws coj moog fij dlaws txim lossis fij theej txhoj hab cub tej ncuav kws yuav coj moog fij, ua le ntawd txhaj tsi coj tej khoom dlawbhuv tawm moog rua saab nrau lub tshaav puam kws yuav ua rua tej tuabneeg raug mob.\u201d"},{"bible_id":"1726","chapter_code":"EZK.46","verse_code":"EZK.46.21+EZK.46.22","label":"21-22","content":"Hab nwg coj kuv moog rua ntawm lub tshaav puam saab nrau hab qha plaub lub ceg kaum tshaav puam miv miv  kws qhov ntev muaj plaub caug tshim hab qhov dlaav muaj peb caug tshim rua kuv."},{"bible_id":"1726","chapter_code":"EZK.46","verse_code":"EZK.46.23","label":"23","content":"Txhua lub ceg kaum tshaav puam luas muab pobzeb txhim ua ntsaa thoob plawg hab ua qhovcub npuab cov phaab ntsaa."},{"bible_id":"1726","chapter_code":"EZK.46","verse_code":"EZK.46.24","label":"24","content":"Tug txivneej ntawd has rua kuv tas, \u201cCov qhovcub nuav yog cov kws cov tuabneeg ua num huv lub Tuamtsev hau tej nqaj kws cov tuabneeg coj tuaj fij.\u201d"},{"bible_id":"1726","chapter_code":"EZK.47","verse_code":"EZK.47.1","label":"1","content":"Tug txivneej ntawd coj kuv rov lug rua ntawm lub qhovrooj Tuamtsev. Muaj ib tug dlej txhawv huv qaab lub qhovrooj ndlwg moog rua saab nubtuaj, (rua qhov lub Tuamtsev tig rua saab nubtuaj.) Tug dlej ntawd ndlwg huv qaab lub Tuamtsev saab nraag moog hlaa lub thaaj ceg kaum saab qaabteb."},{"bible_id":"1726","chapter_code":"EZK.47","verse_code":"EZK.47.2","label":"2","content":"Tug txivneej ntawd coj kuv ntawm lub Tuamtsev moog rua peg lub roojvaag saab qaumteb hab ncig moog rua ntawm lub roojvaag kws tig rua saab nubtuaj; ces tug dlej ntawd ndlwg tawm ntawm lub roojvaag saab qaabteb."},{"bible_id":"1726","chapter_code":"EZK.47","verse_code":"EZK.47.3","label":"3","content":"Tug txivneej ntawd muab nwg tug paas lug ntsuag ntawm lub qhov kws dlej txhawv moog rua saab nubtuaj, muaj ib txheeb tshim hab nwg coj kuv nqeg rua huv dlej; dlej tub txij kuv muagtaw xwb."},{"bible_id":"1726","chapter_code":"EZK.47","verse_code":"EZK.47.4","label":"4","content":"Nwg ntsuag moog ntxiv ib txheeb tshim, dlej tub txij kuv hauvcaug. Nwg rov ntsuag moog ntxiv ib txheeb tshim, dlej tub txij kuv dluav lawm."},{"bible_id":"1726","chapter_code":"EZK.47","verse_code":"EZK.47.5","label":"5","content":"Nwg tseem rov ntsuag dlua ib txheeb tshim ntxiv, dlej tub heev ua rua kuv kwm tsi dlhau lawm. Dlej tub heev moog tsi tau le, yuav tau ua luam dlej txhaj moog dlhau xwb."},{"bible_id":"1726","chapter_code":"EZK.47","verse_code":"EZK.47.6","label":"6","content":"Nwg has rua kuv tas, \u201cTub noobneej, koj sau tej nuav ca.\u201d Ces tug txivneej ntawd txawm coj kuv rov moog rua tim ntug dlej,"},{"bible_id":"1726","chapter_code":"EZK.47","verse_code":"EZK.47.7","label":"7","content":"thaus kws kuv moog txug rua tid, kuv pum muaj ntoo ntau ntau nyob lawv ob saab ntug dlej."},{"bible_id":"1726","chapter_code":"EZK.47","verse_code":"EZK.47.8","label":"8","content":"Nwg has rua kuv tas, \u201cTug dlej nuav ndlwg phua plhawv lub tebchaws moog rua saab nubtuaj, moog tshuam lub haav Yauladees hab ndlwg moog rua Havtxwv Tuag lawm. Thaus tug dlej nuav ndlwg moog txug nraag Havtxwv tuag, cov dlej nuav yuav hloov cov dlej dlaw ntsev huv havtxwv kuas tsuag."},{"bible_id":"1726","chapter_code":"EZK.47","verse_code":"EZK.47.9","label":"9","content":"Tug dlej nuav ndlwg moog txug qhov twg, yuav muaj txhua yaam tsaj hab muaj ntseg coob nyob huv. Tug dlej nuav yuav ua rua Havtxwv Tuag tsuag. Hab tug dlej nuav ndlwg moog txug qhov twg txhua tsaav yaam yuav muaj sa."},{"bible_id":"1726","chapter_code":"EZK.47","verse_code":"EZK.47.10","label":"10","content":"Cov tuabneeg nrhav ntseg yuav tuaj zab puab tej vaag ntawm ntug havtxwv, txij ndlua ntawm lub Qhovdlej Enkedis moog txug rua ntawm lub Qhovdlej Enkalayees. Lub paag dlej ntawd yuav muaj ntau yaam ntseg nyob huv ib yaam le Havtxwv Meditelanees."},{"bible_id":"1726","chapter_code":"EZK.47","verse_code":"EZK.47.11","label":"11","content":"Tabsis tej paag dlej hab tej haav av kws nyob lawv ntug havtxwv yuav tsi tsuag. Tej dlej ntawd yuav dlaw ntsev le qub."},{"bible_id":"1726","chapter_code":"EZK.47","verse_code":"EZK.47.12","label":"12","content":"Muaj txhua yaam ntoo kws txi txiv noj tau tuaj lawv ob saab ntug dlej. Cov ntoo ntawd tej nplooj tsi ntsws, tsi qhuav hab txi txiv txhua lub hlis, rua qhov muaj tug dlej kws txhawv huv lub Tuamtsev lug yug cov ntoo ntawd. Cov ntoo ntawd tej txiv ca noj hab tej nplooj ca ua tshuaj.\u201d"},{"bible_id":"1726","chapter_code":"EZK.47","verse_code":"EZK.47.13","label":"13","content":"Tug TSWV kws kaav ib puas tsaav yaam has tas, \u201cNtawm nuav yog tej nrimteb huv lub tebchaws kws muab faib rua kaum ob xeem Yixalayees hab xeem Yauxej tau ob npaug."},{"bible_id":"1726","chapter_code":"EZK.47","verse_code":"EZK.47.14","label":"14","content":"Kuv tau coglug tseg rua mej cov yawmkoob lawm has tas, kuv yuav muab lub tebchaws nuav rua puab ua puab tug moog le; nwgnuav mej ca le muab faib kuas suavdlawg tau sis npaug zog."},{"bible_id":"1726","chapter_code":"EZK.47","verse_code":"EZK.47.15","label":"15","content":"\u201cTug nrim saab qaumteb txij ndlua ntawm ntug Havtxwv Meditelanees moog rua ntawm lub nroog Heloos, moog rua lub Dlawm Hamas hab moog rua lub nroog Xedas,"},{"bible_id":"1726","chapter_code":"EZK.47","verse_code":"EZK.47.16","label":"16","content":"moog rua ntawm lub nroog Npeluthas hab Xinpelayees (ob lub nroog nuav nyob ntu nruab nraab ntawm lub nroog Damaxes hab lub nroog Hamas,) hab moog rua ntawm lub nroog Tikoos kws nyob npuab tug nrim tebchaws ntawm cheebtsaam Haulaas."},{"bible_id":"1726","chapter_code":"EZK.47","verse_code":"EZK.47.17","label":"17","content":"Tug nrim saab qaumteb, txij ndlua ntawm ntug Havtxwv Meditelanees moog rua ntawm lub nroog Enoos, moog hlaa ntawm lub nroog Damaxes hab lub nroog Hamas tug nrimteb moog rua saab qaumteb lawm."},{"bible_id":"1726","chapter_code":"EZK.47","verse_code":"EZK.47.18","label":"18","content":"\u201cTug nrim saab nubtuaj txij ndlua ntawm lub nroog Damaxes hab lub nroog Haulaas ntu nruab nraab kws yog tug Dlej Yauladees ua nrim rua tebchaws Yixalayees nyob saab nubpoob hab cheebtsaam Nkile-as nyob saab nubtuaj, moog ti nkaus rua ntawm lub nroog Tamaj  kws nyob ntawm ntug dlej Havtxwv Tuag."},{"bible_id":"1726","chapter_code":"EZK.47","verse_code":"EZK.47.19","label":"19","content":"\u201cTug nrim saab qaabteb, txij ndlua ntawm lub nroog Tamaj moog rua ntawm cov paag dlej Kades Melinpas nce rua saab qaumteb nubpoob lawv cov Iziv tug nrimteb moog rua Havtxwv Meditelanees lawm."},{"bible_id":"1726","chapter_code":"EZK.47","verse_code":"EZK.47.20","label":"20","content":"\u201cTug nrim saab nubpoob, yog lawv ntug Havtxwv Meditelanees nce moog rua ntawm Hamas saab nubpoob."},{"bible_id":"1726","chapter_code":"EZK.47","verse_code":"EZK.47.21","label":"21","content":"\u201cCa le muab lub tebchaws nuav faib rua mej kaum ob xeem Yixalayees;"},{"bible_id":"1726","chapter_code":"EZK.47","verse_code":"EZK.47.22","label":"22","content":"Lub tebchaws nuav yuav ua mej tug moog le. Cov tuabneeg txawv tebchaws kws nrug mej nyob hab puab tej tubki kws yug huv mej lub tebchaws muaj feem tau aav lug ua puab tug thaus mej faib aav. Mej yuavtsum ua zoo rua puab ib yaam le mej ua rua mej cov kwvtij Yixalayees, puab muaj cai nrug mej cov Yixalayees txhua xeem rhu ntawv faib aav."},{"bible_id":"1726","chapter_code":"EZK.47","verse_code":"EZK.47.23","label":"23","content":"Txhua tug tuabneeg txawv tebchaws muaj feem nrug xeem kws puab nrug nyob ntawd tau aav lug ua puab tug. Kuv yog tug TSWV kws kaav ib puas tsaav yaam has le ntawd.\u201d"},{"bible_id":"1726","chapter_code":"EZK.48","verse_code":"EZK.48.1+EZK.48.2+EZK.48.3+EZK.48.4+EZK.48.5+EZK.48.6+EZK.48.7","label":"1-7","content":"Puab lub tebchaws tug nrim saab qaumteb, txij ndlua ntawm ntug Havtxwv Meditelanees moog rua ntawm lub nroog Heloos, moog rua ntawm lub Dlawm Hamas, moog rua ntawm lub nroog Enoos, moog rua ntu nruab nraab ntawm lub nroog Damaxes hab Hamas. Txhua xeem puavleej tau ib thaaj aav ntawm lub tebchaws, txij ndlua ntawm tug nrimteb saab nubtuaj moog txug tug nrimteb saab nubpoob ntawm Havtxwv Meditelanees,  hab qaumteb moog ti nkaus qaabteb lawv le cov npe xeem nuav: Xeem Daas Xeem Aseles Xeem Nathalis Xeem Manaxes Xeem Efalayees Xeem Lunpees Xeem Yudas Xeem Daas Xeem Aseles Xeem Nathalis Xeem Manaxes Xeem Efalayees Xeem Lunpees Xeem Yudas"},{"bible_id":"1726","chapter_code":"EZK.48","verse_code":"EZK.48.8","label":"8","content":"Tshwj ib thaaj aav npuab xeem Yudas thaaj, thaaj aav ntawd qhov dlaav hab qhov ntev sis npaug zog, qaumteb rua qaabteb muaj neeg nkaum tsib txheeb tshim, hab nubtuaj rua nubpoob muaj neeg nkaum tsib txheeb tshim, ib yaam nkaus le tej feem kws muab faib rua kaum ob xeem. Yuav ua lub Tuamtsev rua huv thaaj aav ntawd."},{"bible_id":"1726","chapter_code":"EZK.48","verse_code":"EZK.48.9","label":"9","content":"Thaaj aav kws tshwj tseg rua tug TSWV, qhov ntev muaj neeg nkaum tsib txheeb tshim hab qhov dlaav muaj neeg nkaum tsib txheeb tshim."},{"bible_id":"1726","chapter_code":"EZK.48","verse_code":"EZK.48.10","label":"10","content":"Cov povthawj tau ib feem ntawm thaaj aav dlawbhuv nuav lug ua puab tug. Qhov ntev saab nubtuaj rua saab nubpoob muaj neeg nkaum tsib txheeb tshim, hab qhov dlaav qaumteb rua qaabteb muaj kaum txheeb tshim. Tug TSWV lub Tuamtsev nyob rua huv plawv thaaj aav nuav."},{"bible_id":"1726","chapter_code":"EZK.48","verse_code":"EZK.48.11","label":"11","content":"Thaaj aav dlawbhuv nuav yog tseg rua cov povthawj kws yog Xadaus caajceg. Puab muab sab npuab kuv, tsi tso kuv tseg hab tsi koom nrug cov Yixalayees ua txhum ib yaam le cov Levis kws tau moog ua txhum lawm."},{"bible_id":"1726","chapter_code":"EZK.48","verse_code":"EZK.48.12","label":"12","content":"Yog le ntawd, puab txhaj tau ib feem ntawm thaaj aav kws tshwj tseg nyob npuas ntawm cov Levis le, thaaj aav ntawd yog thaaj kws dlawbhuv kawg nkaus."},{"bible_id":"1726","chapter_code":"EZK.48","verse_code":"EZK.48.13","label":"13","content":"Cov Levis tau ib feem ntawm thaaj aav kws tshwj tseg nyob saab qaabteb npuas cov povthawj le. Thaaj aav ntawd nubtuaj rua nubpoob, qhov ntev muaj neeg nkaum tsib txheeb tshim, hab qaumteb rua qaabteb muaj neeg nkaum txheeb tshim."},{"bible_id":"1726","chapter_code":"EZK.48","verse_code":"EZK.48.14","label":"14","content":"Thaaj aav kws muab fij rua tug TSWV yog thaaj kws zoo tshaaj plawg huv lub tebchaws, tsi pub muab muag, muab pauv lossis muab hloov rua leejtwg le. Thaaj aav ntawd dlawbhuv hab yog tug TSWV tug."},{"bible_id":"1726","chapter_code":"EZK.48","verse_code":"EZK.48.15","label":"15","content":"Thaaj aav seem saab nrau kws npuas thaaj aav dlawbhuv, qhov ntev muaj neeg nkaum tsib txheeb tshim hab qhov dlaav muaj tsib txheeb tshim, yog tseg rua cov pejxeem ua vaaj ua tsev nyob rua huv plawv hab tseg saab nrau ua tshaav tsaj."},{"bible_id":"1726","chapter_code":"EZK.48","verse_code":"EZK.48.16","label":"16","content":"Thaaj aav kws puab ua vaaj ua tsev nyob ntawd, dlaav hab ntev xwmfaab xwmmeem, ib phaab twg muaj plaub txheeb tsib puas tshim."},{"bible_id":"1726","chapter_code":"EZK.48","verse_code":"EZK.48.17","label":"17","content":"Lub nroog ntawd tseg aav seem puagncig saab nrau ca ua tshaav tsaj, ib phaab twg dlaav ob puas tsib caug tshim hab ntev ob puas tsib caug tshim."},{"bible_id":"1726","chapter_code":"EZK.48","verse_code":"EZK.48.18","label":"18","content":"Thaaj aav seem kws nyob npuas ntawm thaaj aav dlawbhuv, saab nubtuaj muaj kaum txheeb tshim hab saab nubpoob muaj kaum txheeb tshim. Thaaj aav ntawd ca cog qoobloo rua cov tuabneeg kws ua num huv lub nroog noj."},{"bible_id":"1726","chapter_code":"EZK.48","verse_code":"EZK.48.19","label":"19","content":"Cov Yixalayees txhua xeem kws nyob huv lub nroog, moog ua cov teb ntawd."},{"bible_id":"1726","chapter_code":"EZK.48","verse_code":"EZK.48.20","label":"20","content":"Thaaj aav kws tshwj tseg ntawd dlaav hab ntev xwmfaab xwmmeem, ib phaab twg muaj neeg nkaum tsib txheeb tshim kws yog xaam thaaj aav kws ua lub nroog nrug."},{"bible_id":"1726","chapter_code":"EZK.48","verse_code":"EZK.48.21+EZK.48.22","label":"21-22","content":"Thaaj aav kws ua lub Tuamtsev, thaaj aav kws cov povthawj nyob, thaaj aav kws cov Levis nyob, thaaj aav kws ua lub nroog hab thaaj aav kws tseg ca ua teb, saab nubtuaj lossis saab nubpoob, puavleej yog tug vaajntxwv kws kaav lub tebchaws tug. Thaaj aav ntawd saab nubtuaj, dlaav moog ti nkaus rua tug nrimteb saab nubtuaj, hab saab nubpoob moog ti nkaus rua Havtxwv Meditelanees, saab qaumteb txij ndlua ntawm xeem Npeenyamees tug nrimteb lug hab saab qaabteb txij ndlua ntawm xeem Yudas tug nrimteb lug."},{"bible_id":"1726","chapter_code":"EZK.48","verse_code":"EZK.48.23+EZK.48.24+EZK.48.25+EZK.48.26+EZK.48.27","label":"23-27","content":"Feem aav kws nyob rua saab qaabteb, yog muab faib rua cov xeem kws tsi tau muaj aav, tug nrim txij ndlua tug nrim tebchaws saab nubtuaj moog ti nkaus rua Havtxwv Meditelanees. Pib faib qaumteb rua qaabteb rua cov xeem nuav: Xeem Npeenyamees Xeem Xime-oos Xeem Ixakhas Xeem Xenpuloos Xeem Khas."},{"bible_id":"1726","chapter_code":"EZK.48","verse_code":"EZK.48.28","label":"28","content":"Thaaj aav nyob saab qaabteb kws muab tu rua xeem Khas, tug nrim txij ndlua ntawm Tamas moog txug rua saab qaabteb nubpoob moog rua cov paag dlej Kades, hab saab qaumteb nubpoob, txij ndlua ntawm Iziv tug nrimteb moog rua Havtxwv Meditelanees."},{"bible_id":"1726","chapter_code":"EZK.48","verse_code":"EZK.48.29","label":"29","content":"Tug TSWV kws kaav ib puas tsaav yaam has tas, \u201cNtawm nuav yog has txug qhov kws muab lub tebchaws faib rua cov xeem Yixalayees ua puab tug.\u201d"},{"bible_id":"1726","chapter_code":"EZK.48","verse_code":"EZK.48.30+EZK.48.31+EZK.48.32+EZK.48.33+EZK.48.34","label":"30-34","content":"Muaj kaum ob lub roojvaag kws moog rua huv lub nroog Yeluxalees. Ib saab phaab ntsaa yeej twg ntev plaub txheeb tsib puas tshim hab muaj peb lub roojvaag. Ib lub roojvaag twg yog ib xeem npe. Cov roojvaag saab qaumteb tis npe lawv le xeem Lunpees, xeem Yudas hab xeem Levis; cov roojvaag saab nubtuaj tis npe lawv le xeem Yauxej, zeem Npeenyamees hab xeem Daas; cov roojvaag saab qaabteb tis npe lawv le xeem Xime-oos, xeem Ixakhas hab xeem Xenpuloos; hab cov roojvaag saab nubpoob tis npe lawv le xeem Khas, xeem Aseles hab xeem Nathalis."},{"bible_id":"1726","chapter_code":"EZK.48","verse_code":"EZK.48.35","label":"35","content":"Tug ntsaa yeej puagncig lub nroog muaj kaum yim txheeb tshim. Txij nuav moog, lub nroog yuav muaj npe hu ua \u201cTug TSWV Nyob Ntawm Nuav!\u201d"}]